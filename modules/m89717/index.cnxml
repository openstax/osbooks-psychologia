<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Źródła inteligencji</title>
<metadata xmlns:md="http://cnx.rice.edu/mdml">
  <md:content-id>m89717</md:content-id>
  <md:title>Źródła inteligencji</md:title>
  <md:abstract/>
  <md:uuid>e2663537-b587-4c2a-ba62-188bf7e5e09b</md:uuid>
</metadata>

<content><para id="fs-idm27314464">Mała dziewczynka, córka pary nastolatków, mieszka z babcią na wsi w stanie Missisipi. Żyją w skrajnym ubóstwie, ale za wszelką cenę starają się wiązać koniec z końcem. Dziewczynka uczy się czytać, mając zaledwie 3 lata. Gdy jest trochę starsza, chce zamieszkać z matką, więc jako 6-latka przeprowadza się do Wisconsin. W wieku 9 lat zostaje zgwałcona. Przez kilka kolejnych lat jest ofiarą regularnego molestowania przez krewnych płci męskiej. Jej życie się rozsypuje. Wewnętrzną pustkę i poczucie osamotnienia wypełniają narkotyki i seks. Matka wysyła ją wtedy do Nashville, żeby zamieszkała z ojcem, który stosuje wobec niej surowe zasady wychowawcze. Z czasem dziewczyna wychodzi na prostą. Zaczyna odnosić sukcesy w szkole, a w wieku 19 lat staje się najmłodszą i pierwszą afroamerykańską prezenterką wiadomości („Dates and Events”, b.d.). Już jako dorosła kobieta – Oprah Winfrey – zostaje ikoną mediów znaną zarówno ze swej inteligencji, jak i empatii.</para><section id="fs-idm48736720"><title id="UUID20fd0040-d97a-4692-5664805af67650fa">Wysoka inteligencja: natura czy wychowanie?</title><para id="fs-idm153415856">Skąd się bierze wysoki poziom inteligencji? Niektórzy badacze twierdzą, że dziedziczymy ją po rodzicach. Do określenia <term cmlnle:reference="odziedziczalność">odziedziczalności</term> (ang. <foreign xml:lang="en"><term cxlxt:index="foreign">heritability</term></foreign>) inteligencji naukowcy zajmujący się tym tematem wykorzystują zazwyczaj badania na bliźniętach. Jednym z najbardziej znanych tego typu badań jest studium rozdzielonych bliźniąt z Minnesoty. W toku prowadzonej analizy badacze odkryli, że korelacja między wynikami w testach inteligencji uzyskiwanymi przez bliźnięta jednojajowe – zarówno te wychowywane razem, jak i osobno – jest wyższa niż w przypadku wychowującego się razem rodzeństwa lub bliźniąt dwujajowych (Bouchard et al., 1990). Badanie to sugeruje, że inteligencja ma podłoże genetyczne (<link target-id="Figure_07_06_Correlations"/>). Jednocześnie inni psychologowie uważają, że inteligencję kształtuje środowisko, w którym dziecko się rozwija. Gdyby rodzice dostarczali dzieciom bodźców intelektualnych, zanim przyjdą one na świat, prawdopodobnie czerpałyby one korzyści z tej stymulacji, co z pewnością miałoby odzwierciedlenie w poziomie inteligencji.</para><figure id="Figure_07_06_Correlations"><media id="UUID324876ba-5138-4190-6fd5-d72ae6b3e2b3" alt=""><image src="../../media/Figure 7.16a.jpg" mime-type="image/jpeg"/></media><caption id="UUIDd5420a3a-ac94-4c57-41c5fcaf96eaa0c2">Zależności między wynikami IQ osób a pokrewieństwem i dorastaniem osobno lub razem sugerują genetyczne podłoże inteligencji.</caption></figure><para id="fs-idp20401344">W rzeczywistości słuszne są niektóre aspekty obu tych teorii. Jak sugerują wyniki jednego z badań, chociaż genetyka wydaje się kontrolować poziom inteligencji, wpływ otoczenia stabilizuje lub zmienia przejawy zdolności poznawczych (Bartels et al., 2002). Istnieją z pewnością uwarunkowania, które sprzyjają rozwojowi inteligencji, ale nie należy ignorować genetycznego podłoża wysokiego IQ. Jednak, podobnie jak w przypadku wszystkich cech dziedzicznych, nie zawsze można wyodrębnić, jak i kiedy wysoki poziom inteligencji jest przekazywany następnym pokoleniom.</para><para id="fs-idm64012128"><term cmlnle:reference="zakres reakcji">Zakres reakcji</term> (ang. <foreign xml:lang="en"><term cxlxt:index="foreign">range of reaction</term></foreign>) to teoria, zgodnie z którą każdy reaguje na otoczenie w unikatowy sposób, warunkowany przez jego kod genetyczny. Oznacza to, że twój potencjał genetyczny jest cechą stałą, ale to, czy zrealizujesz go w pełni, zależy od doświadczanej stymulacji, szczególnie w dzieciństwie. Przeanalizuj następujący scenariusz: para adoptuje dziewczynkę o przeciętnym genetycznym potencjale intelektualnym. Wychowuje ją w mocno stymulującym środowisku. Co się stanie z córką tej pary? Prawdopodobnie długotrwałe pobudzanie przez otoczenie pozytywnie wpłynie na jej osiągnięcia intelektualne w przyszłości. A co by było w odwrotnym przypadku? Co się wydarzy, gdy dziecko o bardzo silnym podłożu genetycznym inteligencji zostanie umieszczone w środowisku, które go nie stymuluje? Co ciekawe, jak wynika z długookresowych badań osób szczególnie uzdolnionych, „skrajnie optymalne i skrajnie patologiczne środowiska są reprezentowane nieproporcjonalnie często w doświadczeniach osób kreatywnych”. Jednak osoby pochodzące z rodzin okazujących im wsparcie częściej deklarowały, że są szczęśliwe (Csikszentmihalyi i Csikszentmihalyi, 1993, s. 187).</para><para id="fs-idp55344208">Kolejnym wyzwaniem związanym z ustaleniem źródła wysokiej inteligencji jest niejasna natura struktur społecznych. Problematyczne jest stwierdzenie, że pewne grupy etniczne uzyskują lepsze wyniki w testach IQ niż inne – możliwe, że wyniki te nie mają nic wspólnego z poziomem intelektu poszczególnych grup. Podobnie sytuacja wygląda ze statusem socjoekonomicznym. Dzieci dorastające w biedzie częściej doświadczają codziennego stresu niż dzieci, które mają zaspokojone podstawowe potrzeby, jak poczucie bezpieczeństwa, dach nad głową czy pożywienie. Takie obawy mogą negatywnie wpływać na sposób funkcjonowania i rozwój mózgu, co przekłada się na niższe IQ. Mark Kishiyama i jego współpracownicy stwierdzili, że u dzieci żyjących w biedzie obserwuje się gorsze funkcjonowanie mózgu w części przedczołowej, porównywalne do dzieci z uszkodzoną boczną korą przedczołową (Kishiyama et al., 2009).</para><para id="fs-idm17280800">Dyskusja na temat podstaw inteligencji i czynników na nią wpływających rozgorzała w 1969 roku, gdy psycholog edukacyjny <term cmlnle:reference="Jensen, Arthur (1923-2012)" cxlxt:index="name" cxlxt:name="Jensen, Arthur" cxlxt:born="1923" cxlxt:died="2012">Arthur Jensen</term> (1923-2012) opublikował w magazynie „Harvard Educational Review” artykuł pt. <emphasis effect="italics">Jak bardzo można wpłynąć na poprawę IQ i osiągnięć</emphasis>. Jensen przeprowadził testy na inteligencję wśród różnych grup studentów, a wyniki doprowadziły go do stwierdzenia, że to genetyka determinuje IQ. Postawił również tezę, że na inteligencję składają się dwa rodzaje umiejętności: na poziomie I i poziomie II. Według jego teorii poziom I odpowiada za uczenie się mechaniczne, natomiast poziom II jest odpowiedzialny za zdolności pojęciowe i analityczne. Jak pokazują wyniki jego badań, poziom I jest taki sam w całym gatunku ludzkim. Jednak poziom II różni się w zależności od grupy etnicznej (Modgil i Routledge, 1987). Najbardziej kontrowersyjny wniosek Jensena to sugestia, że inteligencja na poziomie II jest najwyższa u osób rasy azjatyckiej, następnie u przedstawicieli rasy białej, a na końcu u Afroamerykanów. Robert Williams był jednym z tych, którzy wyniki Jensena określili mianem dyskryminacji rasowej (Williams, 1970).</para><para id="fs-idp6165008">Interpretacja Jensena uzyskanych przez niego danych wywołała oczywiście silną reakcję w Stanach Zjednoczonych, tym bardziej że był to czas znacznych zmian społecznych związanych z rugowaniem dyskryminacji rasowej w USA (Fox, 2012). Jego koncepcja nie była jednak ani odosobniona, ani szczególnie wyjątkowa. Plasowała go raczej w gronie wielu psychologów opowiadających się za różnicami rasowymi w zakresie ilorazu inteligencji i zdolności poznawczych. Rushton i Jensen (2005) przeanalizowali trzy dekady badań nad zależnościami między rasą a zdolnościami poznawczymi. U podstaw wniosków Jensena leży przekonanie o dziedzicznej naturze inteligencji i miarodajności testów IQ. Jeśli jednak uważasz, że inteligencja to coś więcej niż poziom I i II oraz że testy IQ nie uwzględniają różnic socjoekonomicznych i kulturowych między ludźmi, zapewne odrzucisz wnioski Jensena, gdyż stanowią one jedynie wąskie okno, przez które obserwujemy złożony i zróżnicowany obraz ludzkiej inteligencji.</para><para id="fs-idm23496096">A teraz historia powiązana z przedstawioną wyżej teorią. W 1979 roku rodzice afroamerykańskich uczniów wnieśli pozew przeciwko stanowi Kalifornia. Ich zdaniem testy użyte do identyfikacji uczniów z zaburzeniami w uczeniu się były tendencyjne z perspektywy kulturowej, gdyż znormalizowano i standaryzowano je na dzieciach rasy białej (Larry P. v. Riles, 1979). W wyniku metod stosowanych przez ten stan opóźnienie umysłowe u dzieci pochodzenia afroamerykańskiego stwierdzano nieproporcjonalnie często. W rezultacie wielu uczniów było błędnie uznawanych za opóźnionych umysłowo. Jak można przeczytać w streszczeniu sprawy <emphasis effect="italics">Larry P. przeciw Riles</emphasis>:</para><quote id="fs-idm127756688"><para id="newer">Naruszając Tytuł VI Ustawy o prawach obywatelskich z 1964 roku, zapisy Ustawy dotyczącej rehabilitacji osób niepełnosprawnych z 1973 roku oraz Ustawy o edukacji dla wszystkich niepełnosprawnych dzieci z 1975 roku, oskarżeni stosowali standardowe testy na inteligencję, nieobiektywne pod względem rasowym i kulturowym, mające dyskryminujący wpływ na dzieci czarne i niemające walidacji do celów służących wyłącznie stałemu umieszczaniu dzieci rasy czarnej w odrębnych, stygmatyzowanych klasach z ograniczonymi perspektywami edukacyjnymi dla tzw. osób opóźnionych umysłowo z problemami w nauce. Ponadto przytoczone prawa federalne zostały naruszone przez powszechne stosowanie przez oskarżonych mechanizmów kwalifikacji, które razem wzięte nie posiadają walidacji i skutkują znaczną nadreprezentacją dzieci czarnych w klasach specjalnych, o których mowa powyżej (<emphasis effect="italics">Larry P. przeciw Riles</emphasis>, par. 6).</para></quote><para id="UUID2baa0672-46e8-4772-421f-a15dbd12badf">Ponownie pokazuje to ograniczenia testów na inteligencję.</para></section><section id="fs-idm124498720"><title id="UUID6cf48f32-bdee-4615-465a07352322db00">Czym są trudności w uczeniu się?</title><para id="fs-idm99331072"><term cmlnle:reference="trudności w uczeniu się">Trudności w uczeniu się</term> to zaburzenie poznawcze wpływające na różne obszary poznania, w szczególności na umiejętności językowe i czytanie. Należy podkreślić, że zaburzenia te różnią się od niepełnosprawności intelektualnej. Trudności w uczeniu się to pewien rodzaj upośledzenia neurologicznego, a nie ogólna niepełnosprawność intelektualna czy rozwojowa. Osoba z trudnościami w przyswajaniu języka ma problemy z rozumieniem i używaniem języka mówionego, podczas gdy osoba doświadczająca problemów z czytaniem, mająca np. dysleksję, z trudem przetwarza tekst czytany.</para><para id="fs-idm98504224">Często trudności w uczeniu się rozpoznawane są dopiero w chwili rozpoczęcia nauki szkolnej. Jednym z mylących aspektów tych zaburzeń jest to, że zazwyczaj dotykają one dzieci z przeciętnym lub ponadprzeciętnym ilorazem inteligencji. Jednocześnie trudności w uczeniu się współwystępują z innymi zaburzeniami, np. z <term cmlnle:reference="zespół nadpobudliwości psychoruchowej z deficytem uwagi (ADHD)">zespołem nadpobudliwości psychoruchowej z deficytem uwagi</term> (ang. <foreign xml:lang="en"><term cxlxt:index="foreign"><emphasis effect="italics">attention deficit hyperactivity disorder (ADHD)</emphasis></term></foreign>). Pewnego rodzaju trudności w uczeniu się występują u 30%–70% osób ze zdiagnozowanym ADHD (Riccio et al., 1994). Przyjrzyjmy się trzem przykładom częstych trudności tego typu: dysgrafii, dysleksji i dyskalkulii.</para><section id="fs-idm27315648"><title id="UUID2dee7a24-de0f-48ac-5e6fc2a5b3f5f0ab">Dysgrafia</title><para id="fs-idm51697440">Dzieci z <term cmlnle:reference="dysgrafia">dysgrafią</term> (ang. <foreign xml:lang="en"><term cxlxt:index="foreign">dysgraphia</term></foreign>) cierpią na zaburzenie uczenia się związane z trudnościami w czytelnym pisaniu. Ogromnym wyzwaniem jest dla nich pisanie ręczne. Dzieci te mają również zazwyczaj duże problemy z przelewaniem myśli na papier (Smits-Engelsman i Van Galen, 1997). Trudności te nie są zbieżne z IQ danej osoby. Oznacza to, że zgodnie z ilorazem inteligencji i/lub zdolnościami w innych dziedzinach dziecko z dysgrafią powinno potrafić pisać, ale nie potrafi. Dzieci z dysgrafią mogą mieć również niższe zdolności przestrzenne.</para><para id="fs-idm79512832">Uczniowie z dysgrafią potrzebują odpowiedniego wsparcia, by mogli radzić sobie w szkole. Może to być np. zapewnienie alternatywnych metod oceny, aby mogli zaprezentować swoją wiedzę (Barton, 2003). Na przykład ucznia z dysgrafią można dopuścić do egzaminu ustnego zamiast do tradycyjnego testu pisemnego. Leczenie odbywa się zazwyczaj we współpracy z terapeutą zajęciowym, mimo że pojawiają się pewne wątpliwości co do skuteczności takiej terapii (Zwicker, 2005).</para></section><section id="fs-idm27051616"><title id="UUIDaa54d231-2ed2-4745-63ecf34d10f76bc3">Dysleksja</title><para id="UUIDb20d6d32-16d0-4c5a-74975157d76a68ba"><term cmlnle:reference="dysleksja">Dysleksja</term> (ang. <foreign xml:lang="en"><term cxlxt:index="foreign">dyslexia</term></foreign>) to najczęściej spotykane zaburzenie w uczeniu się u dzieci. Dyslektyk nie potrafi poprawnie analizować wyglądu i brzmienia liter. U takich osób neurologiczny mechanizm przetwarzania dźwięków nie funkcjonuje w odpowiedni sposób. W rezultacie dzieci dyslektyczne nie rozumieją analogii między dźwiękiem a literą. Dziecko z dysleksją może mieszać litery w wyrazach i zdaniach. Charakterystyczną cechą tego zaburzenia jest odwracanie liter, jak w przykładzie pokazanym na <link target-id="Figure_07_06_Dyslexia" cmlnle:case="locative"/>. Ponadto, podczas czytania zdarza się dzieciom pomijać całe słowa. Dyslektyk może mieć również trudności z ortografią. W związku z zaburzonym sposobem przetwarzania liter i dźwięków przez mózg uczenie się czytania jest dla takiej osoby frustrującym doświadczeniem. Niektóre osoby z dysleksją radzą sobie, zapamiętując kształty większości słów, ale tak naprawdę nigdy nie opanowują umiejętności czytania (Berninger, 2008).</para><para id="UUIDfe9ca1bc-8b17-424e-42b5-55a0c465ea01"/><figure id="Figure_07_06_Dyslexia"><media id="UUID7495d3c8-11b9-4d31-42c9-93dc42d68213" alt=""><image src="../../media/CNX_Psych_07_06_Teapot.jpg" mime-type="image/jpeg"/></media><caption id="UUID2b042a4d-5542-421d-77eac30d33384813">Różne warianty słowa „teapot” (czajniczek) napisane przez dyslektyków.</caption></figure><para id="UUID518268f3-ee7f-4776-7ba9-852b5c8d35ce"/></section><section id="UUIDbbf1ba89-8e37-4a64-45c4-14c5cb8fe3b6"><title id="UUID3b4b8e6f-10bf-446e-683b-93969f5e3ee1">Dyskalkulia</title><para id="UUID9e59b6cb-bae7-4258-49a2-d257c3decaa2"><term cmlnle:reference="dyskalkulia">Dyskalkulia</term> (ang. <foreign xml:lang="en"><term cxlxt:index="foreign">dyscalculia</term></foreign>) polega na trudnościach w uczeniu się czy rozumieniu materiału arytmetycznego. Często jej pierwsze oznaki zauważane są, gdy dziecko ma kłopoty z określeniem, ile jest przedmiotów w małym zbiorze bez zliczania ich. Inne symptomy obejmują np. trudności z zapamiętywaniem materiału matematycznego, organizowaniem liczby czy różnicowaniem między cyframi, symbolami matematycznymi i zapisanymi liczbami, jak w przypadku „3” i „trzy”.</para></section></section><section id="fs-idm154509632" class="summary"><title id="UUID0f95f41a-c7e0-4bd0-658ffa666e31767d">Summary</title><para id="fs-idm61628576">Genetyka i środowisko mają wpływ na inteligencję i wyzwania związane z niektórymi trudnościami w uczeniu się. Na poziom inteligencji człowieka korzystnie oddziałuje bogata stymulacja ze strony otoczenia, dostarczana od najmłodszych lat. Jednak osoby o wysokim ilorazie inteligencji mogą wykazywać wrodzoną odporność na działanie szkodliwych czynników, która pozwala im pokonywać przeszkody ze strony środowiska wychowawczego. Trudności w uczeniu się stanowią spore wyzwanie dla dzieci uczących się czytać i pisać. W przeciwieństwie do niepełnosprawności rozwojowej, trudności w uczeniu się mają ściśle neurologiczny charakter i nie są związane z poziomem inteligencji. Przykładowo, uczniowie dyslektyczni mogą mieć ogromne trudności z nauką czytania, ale ich poziom inteligencji bywa przeciętny lub ponadprzeciętny.</para></section><section id="fs-idm55994592" class="review-questions"><title id="UUIDd0fb544c-ac52-43ba-465cde6d702b07a3">Review Questions</title><exercise id="fs-idm97863040"><problem id="fs-idm109671232"><para id="fs-idm34670048">Skąd się bierze wysoka inteligencja?</para><list id="UUID5853655f-cd4f-4155-47d4-dac10a877522" list-type="enumerated" number-style="upper-alpha"><item id="UUIDa767dd37-75a0-4290-5d6482c1437d5738"><para id="UUID868c96eb-7772-4846-6afcd3f4e916e794">z uwarunkowań genetycznych</para></item><item id="UUIDae1fd500-ecae-41db-47f20e3cd4e5abca"><para id="UUID4f3602a5-deb8-4888-45848729ab6a6e22">z uwarunkowań środowiskowych</para></item><item id="UUID050c4027-28de-40eb-67926966b5330353"><para id="UUID2f43e1b2-491a-4a9e-5dfb9a34ff2d442b">zarówno A i B</para></item><item id="UUID8b4427d7-b284-4c1a-6d30c76ecd4632f7"><para id="UUID4c23a0f5-72e7-4964-49d85bc7b2e8a55c">ani A, ani B</para></item></list></problem><solution id="fs-idm22285504"><para id="fs-idm43316464">C</para></solution></exercise><exercise id="fs-idm2307504"><problem id="fs-idm152184336"><para id="fs-idm177931280">Arthur Jensen twierdził, że ________.</para><list id="UUIDa0299cba-e9fb-473a-44b8-fdd3a961bd6d" list-type="enumerated" number-style="upper-alpha"><item id="UUID8f819491-905a-4f6b-6b6522627e11904d"><para id="UUIDe3b08610-0987-4158-706aedd6d909de98">za inteligencję odpowiedzialna jest wyłącznie genetyka</para></item><item id="UUIDfed0efd4-1efb-4c56-7156026371ec0896"><para id="UUID9d2b6364-3db4-4cab-530f34b35d4cb39e">za inteligencję odpowiedzialne jest wyłącznie środowisko</para></item><item id="UUID44109e2e-10db-4c13-74fc009a337108cd"><para id="UUIDb1b446cd-4ccf-4a5b-4963c665a926aacd">poziom inteligencji określa rasa</para></item><item id="UUID9837e2ad-1714-416a-7c4f58af35065f95"><para id="UUID2863d688-5866-48d2-5cec675e4a3e7664">testy IQ nie uwzględniają statusu socjoekonomicznego</para></item></list></problem><solution id="fs-idp44606928"><para id="fs-idp40098608">A</para></solution></exercise><exercise id="fs-idm93642160"><problem id="fs-idm99266560"><para id="fs-idm208004704">Czym są trudności w uczeniu się?</para><list id="UUID4c56a3f7-62f0-468a-496b-83c800bb5e22" list-type="enumerated" number-style="upper-alpha"><item id="UUID4e7a6e6a-7d4e-46e8-709e14a5adc2979a"><para id="UUID07acd033-b968-4dda-454890fa054807b6">zaburzeniem rozwojowym</para></item><item id="UUID7ce923a9-0461-4200-68b774b7f82cdaa8"><para id="UUID72a92358-eb2e-4e0d-62ea85346f274926">zaburzeniem neurologicznym</para></item><item id="UUID3ebe0b77-1268-4d1f-70632ae18b9fa3d5"><para id="UUIDe98dabbf-98d0-4971-4a3727e577ac067c">zaburzeniem emocjonalnym</para></item><item id="UUIDc3f5dc22-58cf-42df-58f91978a430de7f"><para id="UUID51c5735d-6f73-4120-468ba864dcd4a371">zaburzeniem intelektualnym</para></item></list></problem><solution id="fs-idm148368384"><para id="fs-idm208449392">B</para></solution></exercise><exercise id="fs-idm8980800"><problem id="fs-idm108621648"><para id="fs-idm108634032">Które z poniższych twierdzeń jest prawdziwe?</para><list id="UUID55e8cee8-901b-420b-6326-93d5e5de75ee" list-type="enumerated" number-style="upper-alpha"><item id="UUIDa3838dec-2610-4bcb-512df0fe010204da"><para id="UUID966d6d74-5b2f-4de2-7228b56eb7c50d75">Bieda zawsze wpływa na to, czy ludzie są w stanie osiągnąć pełen potencjał intelektualny.</para></item><item id="UUIDdb8384fd-e876-49fa-459eb2d759ae47e6"><para id="UUID12354ebd-c69b-487f-519574c0b9dcca49">Inteligencję jednostki determinuje wyłącznie poziom inteligencji jej rodzeństwa.</para></item><item id="UUID20260cb8-9960-4100-74e62172b9f20cc4"><para id="UUID8fe01a88-5c4a-46af-7ebf9d9d29da109e">Środowisko, w którym człowiek dorasta, jest najsilniejszym wyznacznikiem jego późniejszej inteligencji.</para></item><item id="UUIDf4408c8d-786c-438c-6d7a4fe5f9cdf807"><para id="UUIDbc805800-ef9a-4829-4aff41a20bb48b21">Na poziom inteligencji danej osoby wpływa łącznie wiele czynników.</para></item></list></problem><solution id="fs-idm167695568"><para id="fs-idm165623888">D</para></solution></exercise></section><section id="fs-idm106526304" class="critical-thinking"><title id="UUID7f4a2ec9-2afd-4960-56645d0e2cbae762">Critical Thinking Questions</title><exercise id="fs-idm66817040"><problem id="fs-idm27064880"><para id="fs-idm47063904">Jakie istnieją dowody na to, że czynnik genetyczny wpływa na iloraz inteligencji?</para></problem><solution id="fs-idm20510240"><para id="fs-idm16222544">Badania bliźniąt wyraźnie sugerują, że IQ ma podłoże genetyczne. Innymi poszlakami są opisy przypadków, niepotwierdzone badaniami, osób bardzo inteligentnych pochodzących z trudnych środowisk, które mimo to odnoszą sukcesy w dorosłym życiu.</para></solution></exercise><exercise id="fs-idm50819232"><problem id="fs-idm169334560"><para id="fs-idm168336016">Opisz zależność między inteligencją a trudnościami w uczeniu się i niepełnosprawnością intelektualną.</para></problem><solution id="fs-idm54546560"><para id="fs-idm185121840">Trudności w uczeniu się to konkretne problemy neurologiczne zachodzące w mózgu, niezależne od inteligencji. Niepełnosprawność intelektualna jest zaburzeniem całościowym związanym z inteligencją.</para></solution></exercise></section><section id="fs-idm106961328" class="personal-application"><title id="UUID88801763-d249-47b2-45845c408fb6da3b">Personal Application Question</title><exercise id="fs-idm1119664"><problem id="fs-idm127750480"><para id="fs-idm149008592">Czy uważasz, że twój poziom inteligencji jest wyższy dzięki bodźcom ze środowiska, w którym przyszło ci dorastać? Dlaczego?</para></problem></exercise></section></content><glossary><definition id="fs-idm18715584"><term cmlnle:reference="dysgrafia">dysgrafia (ang. dysgraphia)</term><meaning id="UUID03344b26-b731-44c0-6101-39306bed8d7d"><para id="UUID45c077b2-a6e2-4481-436996f934066442">zaburzenie uczenia się, które powoduje znaczne trudności w czytelnym pisaniu</para></meaning></definition><definition id="fs-idm108434064"><term cmlnle:reference="dysleksja">dysleksja (ang. dyslexia)</term><meaning id="UUID8a958b24-86c8-42ba-645b-553f188e57aa"><para id="UUIDb7657528-0d86-40c6-4bb87255cde88ef4">zaburzenie uczenia się, w którym litery nie są poprawnie przetwarzane przez mózg</para></meaning></definition><definition id="UUID9c7c22e9-adb3-4f51-531b-a6cf05521ac9"><term cmlnle:reference="dyskalkulia">dyskalkulia (ang. dyscalculia)</term><meaning id="UUID89e44a9a-46f0-436c-4a0d-b0744a0439d7"><para id="UUIDce842a4a-891a-4d85-6bc8-d6fffbdad5ec">trudności w uczeniu się czy rozumieniu materiału arytmetycznego</para></meaning></definition><definition id="fs-idp5706288"><term cmlnle:reference="zakres reakcji">zakres reakcji (ang. range of reaction)</term><meaning id="UUID117ea202-5aa7-44f4-472b-7eefa83914a3"><para id="UUIDb090bac6-fada-4d13-6de98e542ed8860e">niepowtarzalna reakcja każdej osoby na środowisko, zależna od uwarunkowań genetycznych</para></meaning></definition></glossary></document>