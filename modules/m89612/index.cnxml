<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Słuch</title>
<metadata xmlns:md="http://cnx.rice.edu/mdml">
  <md:content-id>m89612</md:content-id>
  <md:title>Słuch</md:title>
  <md:abstract/>
  <md:uuid>8399ee5a-649f-476c-a942-0c39f8668cdf</md:uuid>
</metadata>

<content><para id="fs-idm58950576">Nasz układ słuchowy przekształca drgania powietrza w dźwięki. Przekłada się to na naszą zdolność słyszenia dźwięków natury, doceniania piękna muzyki oraz komunikowania się ze sobą za pośrednictwem mowy. W tym rozdziale omówimy podstawowe cechy anatomiczne i funkcje układu słuchowego. Poznamy sposób przekształcania bodźca zmysłowego w impulsy nerwowe, dowiemy się, gdzie w mózgu te informacje są przetwarzane, jak postrzegamy wysokość dźwięku oraz dlaczego wiemy, skąd dźwięk pochodzi.</para><section id="fs-idm77822256"><title id="UUIDc82cd329-5ae2-4209-4064c093a42bf3d1">Anatomia układu słuchowego</title><para id="fs-idp28513696">Ucho można podzielić na trzy części: zewnętrzne, środkowe i wewnętrzne. Ucho zewnętrzne składa się z <term cmlnle:reference="małżowina uszna">małżowiny usznej</term> (ang. <foreign xml:lang="en"><term cxlxt:index="foreign">pinnea</term></foreign>), czyli widocznej części ucha, wystającej z głowy, z kanału słuchowego oraz <term cmlnle:reference="błona bębenkowa">błony bębenkowej</term> (ang. <foreign xml:lang="en"><term cxlxt:index="foreign">tympanic membrane</term></foreign>). Ucho środkowe zawiera trzy maleńkie kości zwane <term cmlnle:reference="kosteczki słuchowe">kosteczkami słuchowymi</term> (ang. <foreign xml:lang="en"><term cxlxt:index="foreign">ossicles</term></foreign>), czyli <term>młoteczek</term> (ang. <foreign xml:lang="en"><term cxlxt:index="foreign">malleus</term></foreign>) (łac. <foreign xml:lang="la"><term cxlxt:index="foreign">malleus</term></foreign>), <term>kowadełko</term> (ang. <foreign xml:lang="en"><term cxlxt:index="foreign">incus</term></foreign>) (łac. <foreign xml:lang="la"><term cxlxt:index="foreign">incus</term></foreign>) i <term>strzemiączko</term> (ang. <foreign xml:lang="en"><term cxlxt:index="foreign">stapes</term></foreign>) (łac. <foreign xml:lang="la"><term cxlxt:index="foreign">stapes</term></foreign>). Ucho wewnętrzne zawiera strukturę zwaną ślimakiem oraz kanały półkoliste biorące udział w utrzymaniu równowagi i ruchu (układ przedsionkowy). <term cmlnle:reference="zwój ślimakowy (ślimak)">Zwój ślimakowy (ślimak)</term> (ang. <foreign xml:lang="en"><term cxlxt:index="foreign">cochlea</term></foreign>) to wypełniona płynem struktura w kształcie ślimaka, która zawiera czuciowe komórki receptorowe (komórki włoskowate) układu słuchowego (<link target-id="Figure_05_04_Ear"/>).</para><figure id="Figure_05_04_Ear"><media id="UUID1cb3f07c-f67f-4109-5865-6332b8e1bb39" alt=""><image src="../../media/6.jpg" mime-type="image/jpeg"/></media><caption id="UUIDfb242d2e-0016-432c-5f7b2876872a4c94">Ucho dzieli się na ucho zewnętrzne (małżowina uszna i błona bębenkowa), środkowe (kosteczki słuchowe: młoteczek, kowadełko i strzemiączko) oraz wewnętrzne (ślimak i błona podstawna).</caption></figure><para id="fs-idm123952608"/><para id="UUIDe16caefd-ecd4-4827-44ea2a5a2c25de3a">Fale dźwiękowe przemieszczają się w kanale słuchowym i uderzają w błonę bębenkową, wywołując jej wibracje. Te wibracje powodują ruch trzech kosteczek. Strzemiączko naciska na cienką błonę w ślimaku, zwaną okienkiem owalnym. Gdy strzemiączko naciśnie na okienko owalne, płyn wewnątrz ślimaka zaczyna się poruszać, co z kolei stymuluje <term cmlnle:reference="komórka włoskowata">komórki włoskowate</term> (inaczej: <term cmlnle:reference="komórka rzęskowa">rzęskowe</term>, <term cmlnle:reference="komórka rzęsata">rzęsate</term>) (ang. <foreign xml:lang="en"><term cxlxt:index="foreign">hair cells</term></foreign>), czyli słuchowe komórki receptorowe znajdujące się w uchu wewnętrznym w błonie podstawnej. <term cmlnle:reference="błona podstawna">Błona podstawna</term> (ang. <foreign xml:lang="en"><term cxlxt:index="foreign">basilar membrane</term></foreign>) to cienki pasek tkanki w ślimaku.</para><para id="fs-idm109540512">Stymulacja komórek włoskowatych przez fale przenoszone przez płyn wypełniający ślimak ma charakter mechaniczny. Gdy komórki włoskowate zostaną pobudzone, generują impuls nerwowy, który przemieszcza się wzdłuż nerwu słuchowego do mózgu. Informacje słuchowe są przesyłane do wzgórka dolnego blaszki czworaczej, środkowego ciała kolankowego we wzgórzu i wreszcie do kory słuchowej w płacie skroniowym mózgu, gdzie są przetwarzane. Podobnie jak w przypadku układu wzrokowego istnieją dowody wskazujące, że informacje dotyczące rozpoznawania i lokalizacji dźwięku są przetwarzane równolegle (Rauschecker i Tian, 2000; Renier et al., 2009).</para></section><section id="fs-idm97709472"><title id="UUID3e25f675-3d73-452b-686fe0a4b026ee81">Postrzeganie wysokości dźwięku</title><para id="fs-idm23913376">Różne częstotliwości fal dźwiękowych wiązane są z różnicami w naszym postrzeganiu wysokości dźwięku. Dźwięki o małej częstotliwości są niższe, a dźwięki o większej częstotliwości są wyższe. W jaki sposób układ słuchowy różnicuje wysokość dźwięku?</para><para id="fs-idm68272576">Zaproponowano kilka teorii opisujących postrzeganie wysokości dźwięku. Omówimy dwie z nich: teorię czasową i teorię miejsca w różnicowaniu wysokości dźwięku. <term cmlnle:reference="teoria czasowa">Teoria czasowa</term> (ang. <foreign xml:lang="en"><term cxlxt:index="foreign">temporal theory</term></foreign>) zakłada, że częstotliwość jest kodowana przez poziom aktywności neuronu czuciowego. To oznacza, że dana komórka włoskowata generuje potencjały czynnościowe związane z określoną częstotliwością fali dźwiękowej. Choć jest to dość intuicyjne wyjaśnienie, wykrywamy tak szerokie spektrum częstotliwości (20–20 000 Hz), że częstotliwość potencjałów czynnościowych wyzwolonych przez komórki włoskowate nie mogłaby pokryć całego zakresu. Ze względu na właściwości kanałów sodowych w błonie nerwowej, biorących udział w generowaniu potencjałów czynnościowych, istnieje wartość progowa określająca maksymalne tempo wzbudzania potencjałów czynnościowych. Komórka włoskowata nie może wyzwalać potencjałów czynnościowych szybciej niż po pewnym określonym czasie (Shamma, 2001).</para><para id="fs-idm114454112"><term cmlnle:reference="teoria miejsca w różnicowaniu wysokości dźwięków">Teoria miejsca w różnicowaniu wysokości dźwięku</term> (ang. <foreign xml:lang="en"><term cxlxt:index="foreign">place theory of pitch perception</term></foreign>) sugeruje, że różne fragmenty błony podstawnej są wrażliwe na dźwięki o różnej częstotliwości. Dokładniej, podstawa błony podstawnej reaguje najlepiej na wysokie częstotliwości, a jej szczyt – na niskie. Dlatego komórki włoskowate znajdujące się w podstawie błony będą oznaczone jako receptory wysokich dźwięków, te zaś na jej szczycie będą receptorami niskich dźwięków (Shamma, 2001).</para><para id="fs-idm109521184">W rzeczywistości obie teorie wyjaśniają różne aspekty postrzegania wysokości dźwięku. Przy częstotliwościach do około 4000 Hz jasne jest, że zarówno częstotliwość potencjałów czynnościowych, jak i miejsce w błonie przyczyniają się do postrzegania wysokości dźwięku. Jednak dźwięki o dużo wyższej częstotliwości można odkodować wyłącznie za pomocą wskazówek dotyczących miejsca w błonie podstawnej (Shamma, 2001).</para></section><section id="fs-idm121611360"><title id="UUIDe3f67101-be7a-4eb4-784c723d8caeb717">Lokalizacja źródła dźwięku</title><para id="fs-idm6350992">Zdolność lokalizowania źródła dźwięku w środowisku to ważna funkcja <term cmlnle:reference="zmysł słuchu">zmysłu słuchu</term> (ang. <foreign xml:lang="en"><term cxlxt:index="foreign">hearing</term></foreign>). Zdolność ta może być rozumiana podobnie jak postrzeganie głębi w polu widzenia. Tak samo jak wskazówki obuoczne i jednooczne zapewniały informacje o głębi, tak system słuchowy wykorzystuje informacje wpadające do obojga uszu i do każdego ucha z osobna, aby lokalizować dźwięk.</para><para id="UUID93b0d224-6d48-48d9-77d1-66ed0e10b851">Każda małżowina uszna reaguje odmiennie na napływające fale dźwiękowe, w zależności od umiejscowienia źródła dźwięku względem naszego ciała. Ta interakcja dostarcza wskazówki jednousznej, która pomaga w lokalizowaniu dźwięków pochodzących ponad, pod, przed lub za nami. Fale dźwiękowe odbierane przez oboje uszu są identyczne, zatem wskazówki jednouszne mają w tym przypadku zasadnicze znaczenie (Grothe, Pecka i McAlpine, 2010).</para><para id="UUID63f30e7e-6fdf-4949-5f86-98f8da533468">Z drugiej strony, wskazówki dwuuszne dostarczają informacji o lokalizacji dźwięku na osi poziomej na podstawie różnic we wzorcach wibracji błony bębenkowej pomiędzy obu uszami. Jeśli dźwięk pochodzi z lokalizacji niecentralnej, dostarcza dwa rodzaje wskazówek dwuusznych: międzyuszne różnice natężenia dźwięku i międzyuszne różnice czasu. <term cmlnle:reference="międzyuszna różnica natężenia dźwięku">Międzyuszna różnica natężenia dźwięku</term> (ang. <foreign xml:lang="en"><term cxlxt:index="foreign">interaural level difference</term></foreign>) odnosi się do tego, że dźwięk pochodzący z twojej prawej strony ma większe natężenie w prawym uchu niż lewym z powodu osłabienia fali dźwiękowej w trakcie jej przemieszczania się przez głowę. <term cmlnle:reference="międzyuszna różnica czasu">Międzyuszna różnica czasu</term> (ang. <foreign xml:lang="en"><term cxlxt:index="foreign">interaural timing difference</term></foreign>) odnosi się do niewielkiej różnicy czasu, w jakim dana fala dźwiękowa dociera do każdego ucha (<link target-id="Figure_05_04_MonInt"/>). Określone obszary mózgowe monitorują te różnice, aby pomóc określić, skąd na osi poziomej pochodzi dźwięk (Grothe et al., 2010).</para><para id="UUID592a6962-fdab-4814-76a4-e500f7c698df"/><figure id="Figure_05_04_MonInt"><media id="UUIDcd3d4d81-6604-4977-745f-f58f1cae091f" alt="."><image src="../../media/Figure 5.19.jpg" mime-type="image/jpeg"/></media><caption id="UUIDccd87238-3d73-4a59-4987f43b40594358">Lokalizowanie dźwięku opiera się zarówno na wskazówkach jednousznych, jak i obuusznych. (Źródło „samolot”: modyfikacja pracy Maxa Pfandla).</caption></figure><para id="UUIDa8e05482-4c01-4efc-649e7045bc2ef4a9"/></section><section id="fs-idm117497776"><title id="UUIDfda694e6-febd-4963-503f87dc1a29337b">Ubytek słuchu</title><para id="fs-idp17804208"><term cmlnle:reference="głuchota">Głuchota</term> (ang. <foreign xml:lang="en"><term cxlxt:index="foreign">deafness</term></foreign>) to częściowa lub całkowita niezdolność słyszenia. Niektórzy ludzie rodzą się głusi, czyli występuje u nich <term>głuchota wrodzona</term> (ang. <foreign xml:lang="en"><term cxlxt:index="foreign">congenital deafness</term></foreign>). U innych dochodzi do <term cmlnle:reference="przewodzeniowy ubytek słuchu">przewodzeniowego ubytku słuchu</term> (ang. <foreign xml:lang="en"><term cxlxt:index="foreign">conductive hearing loss</term></foreign>) spowodowanego starzeniem, predyspozycjami genetycznymi lub wpływem środowiska, w tym narażeniem na wysoki poziom dźwięku (niedosłuch indukowany hałasem, patrz <link target-id="Figure_05_04_EnFactors"/>), przebyciem chorób (np. ospa lub odra) lub uszkodzeniem wywołanym toksynami (obecnymi w pewnych rozpuszczalnikach i metalach).</para><figure id="Figure_05_04_EnFactors"><media id="UUID53d1ad3f-98b5-4422-7fa6-b9762a1b2bf6" alt="(a)(b)"><image src="../../media/CNX_Psych_05_04_EnFactors.jpg" mime-type="image/jpeg"/></media><caption id="UUID60bb5c23-5bca-444c-5da6d99b7be2352e">Czynniki środowiskowe, które mogą prowadzić do przewodzeniowego ubytku słuchu, to m.in. regularne narażenie na głośną muzykę lub na odgłosy urządzeń budowlanych. (a) Muzycy rockowi i (b) pracownicy budowlani są narażeni na niedosłuch tego typu. (Źródło a: modyfikacja pracy Kenny'ego Suna; źródło b: modyfikacja pracy Nicka Allena).</caption></figure><para id="fs-idm115274752">Biorąc pod uwagę mechaniczny charakter procesu, w trakcie którego bodziec w postaci fali dźwiękowej jest przekazywany z błony bębenkowej przez kosteczki słuchowe do okienka owalnego w ślimaku, wystąpienie pewnego stopnia niedosłuchu jest nieuniknione wraz z upływem lat. W przypadku przewodzeniowego ubytku słuchu problemy ze słuchem wiążą się z upośledzeniem drgania błony bębenkowej lub ruchu kosteczek słuchowych. Te problemy często leczy się aparatami słuchowymi, które wzmacniają docierające fale dźwiękowe, aby zwiększyć prawdopodobieństwo wzbudzenia drgań błony bębenkowej lub ruchu kosteczek słuchowych.</para><para id="fs-idm166072592">Gdy problem ze słuchem wiąże się z niezdolnością przekazania sygnałów nerwowych ze ślimaka do mózgu, mówimy o <term cmlnle:reference="odbiorczy ubytek słuchu">odbiorczym ubytku słuchu</term> (ang. <foreign xml:lang="en"><term cxlxt:index="foreign">sensorineural hearing loss</term></foreign>). Jedną z chorób prowadzących do odbiorczego ubytku słuchu jest <term>choroba Ménière’a</term> (ang. <foreign xml:lang="en"><term cxlxt:index="foreign">Ménière’s disease</term></foreign>). Choć nie została jeszcze dobrze poznana, to wiadomo, że prowadzi do degeneracji struktur ucha wewnętrznego, co może spowodować ubytek słuchu, szumy uszne (ciągłe dzwonienie lub brzęczenie), <term>zawroty głowy</term> (łac. <foreign xml:lang="la"><term cxlxt:index="foreign">vertigo</term></foreign>) (uczucie wirowania) i wzrost ciśnienia w uchu wewnętrznym (Semaan i Megerian, 2011). Tego rodzaju niedosłuchu nie można leczyć aparatami słuchowymi, ale niektórzy pacjenci kwalifikują się do zabiegu wszczepienia implantu ślimakowego. <term cmlnle:reference="implant ślimakowy">Implanty ślimakowe</term> (ang. <foreign xml:lang="en"><term cxlxt:index="foreign">cochlear implant</term></foreign>) to urządzenia elektroniczne składające się z mikrofonu, procesora mowy i układu elektrod. Urządzenie odbiera napływające informacje dźwiękowe i bezpośrednio stymuluje nerw słuchowy, aby przesłać je do mózgu.</para><note id="fs-idp56634880" type="note" class="psychology link-to-learning"><para id="fs-idm136374720">Ten <link url="http://openstax.org/l/cochlear">film</link> przedstawia zabieg wszczepienia implantu ślimakowego i wyjaśnia zasadę działania takiego implantu.</para></note><note id="fs-idm125248320" type="note" class="psychology what-do-you-think"><title id="UUID6c6e4fde-27a7-4efd-5d12-dfa32ea19147">Kultura głuchych</title><para id="fs-idm125077744">W Stanach Zjednoczonych i innych miejscach na całym świecie, także w Polsce, ludzie głusi mają własny język, szkoły i zwyczaje. Nazywamy to <term cmlnle:reference="kultura głuchoty">kulturą głuchoty</term> (ang. <foreign xml:lang="en"><term cxlxt:index="foreign">deaf culture</term></foreign>). W Stanach Zjednoczonych osoby niesłyszące posługują się często amerykańskim językiem migowym (ASL, ang. <foreign xml:lang="en"><term cmlnle:reference="American Sign Language (ASL)" cxlxt:index="foreign">American Sign Language</term></foreign>). ASL nie ma komponentów werbalnych i opiera się wyłącznie na znakach i gestach wizualnych. Głównym trybem komunikacji jest miganie. Jedną z wartości kultury głuchych jest kontynuacja tradycji takich jak używanie języka migowego zamiast uczenia dzieci niesłyszących mówienia, czytania z ruchu warg czy wykonania operacji wszczepienia implantu ślimakowego.</para><para id="fs-idm60087712">Gdy u dziecka zostanie zdiagnozowana głuchota, rodzice muszą podjąć trudne decyzje. Czy zapisać dziecko do zwykłej szkoły, nauczyć je werbalizować komunikaty i czytać z ruchu warg? Czy może wysłać je do szkoły dla dzieci niesłyszących, gdzie nauczy się języka migowego i będzie rozwijało się w kulturze głuchych? Czy sądzisz, że rodzice mogą w różny sposób podchodzić do podejmowania tych decyzji w zależności od tego, czy sami także są głusi?</para></note></section><section id="fs-idm124017536" class="summary"><title id="UUIDc9a86bd2-bcd0-4e3e-4d9350e3541f30de">Podsumowanie</title><para id="fs-idm10660208">Fale dźwiękowe są przekazywane do kanału słuchowego i wywołują drgania błony bębenkowej. Te drgania powodują ruch kosteczek słuchowych. Strzemiączko naciska na okienko owalne ślimaka, co wywołuje ruch płynu w ślimaku. W efekcie komórki włoskowate znajdujące się w błonie podstawnej powiększają się, przez co wysyłają impulsy nerwowe do mózgu za pośrednictwem nerwu słuchowego.</para><para id="fs-idm106071024">Postrzeganie wysokości dźwięku i lokalizacja dźwięku to ważne aspekty słyszenia. Nasza zdolność do postrzegania wysokości dźwięku zależy zarówno od częstości, z jaką komórki włoskowate w błonie podstawnej wysyłają impulsy, jak i od ich położenia w błonie. W przypadku lokalizacji źródła dźwięku w środowisku wykorzystywane są zarówno wskazówki jednouszne, jak i obuuszne.</para><para id="fs-idp53590976">Niektóre osoby rodzą się głuche, u innych zaś ubytek słuchu może rozwinąć się z wiekiem, na skutek predyspozycji genetycznych i/lub przyczyn środowiskowych. Utrata słuchu wynikająca z braku drgania błony bębenkowej lub z braku ruchu kosteczek słuchowych to przewodzeniowy ubytek słuchu. Utrata słuchu związana z brakiem przesyłania impulsów przez nerw słuchowy do mózgu to odbiorczy ubytek słuchu.</para></section><section id="fs-idm114480704" class="review-questions"><title id="UUID05f1c7c0-a515-482f-722790ab5a4e80ec">Pytania sprawdzające</title><exercise id="fs-idm108149248"><problem id="fs-idm123688112"><para id="fs-idm17902848">Komórki włoskowate znajdujące się blisko podstawy błony podstawnej reagują najlepiej na dźwięki o ________.</para><list id="UUID978fdc96-f62b-4b8b-4c28-cd6a5dd5f75e" list-type="enumerated" number-style="upper-alpha"><item id="UUID8835249e-85ea-4c25-6ed2066489a3d537"><para id="UUIDf79595c3-8b3f-460f-6c7100ae3f959405">niskiej częstotliwości</para></item><item id="UUID3046f0fd-7b15-4d30-6c9d045cb7766b62"><para id="UUIDa0fb7270-ef57-4fed-7ee3e1778227788a">wysokiej częstotliwości</para></item><item id="UUID3fc17c50-dc5b-45ec-50cfa13883d63726"><para id="UUIDf70f57ec-c611-4595-47129c4a95de10b4">małej amplitudzie</para></item><item id="UUID01ab5c21-1c44-4411-4e42c8e505d49970"><para id="UUIDd3a5a315-7724-418b-4219f8932fe2bee2">dużej amplitudzie</para></item></list></problem><solution id="fs-idm128936046"><para id="fs-idm155559566">B</para></solution></exercise><exercise id="fs-idm133558528"><problem id="fs-idm134912384"><para id="fs-idm166029280">Trzy kosteczki słuchowe w uchu środkowym to ________.</para><list id="UUID1339bf60-d9c0-43d2-7287-3dee1a7a83af" list-type="enumerated" number-style="upper-alpha"><item id="UUID5e5b472f-4eaa-463a-647d8ea5c884e242"><para id="UUID405e9ad7-7804-4a0a-6622cab281b6e979">młoteczek, kowadełko i strzemiączko</para></item><item id="UUID862fdde4-73ef-458e-5821955d9fc47ca2"><para id="UUIDf7acac8c-eb50-425c-4b0b505c9051976b"><emphasis effect="italics">malleus</emphasis>, <emphasis effect="italics">incus</emphasis> i <emphasis effect="italics">stapes</emphasis></para></item><item id="UUID3c562252-1c34-43e7-635a9f3a9e4f62ef"><para id="UUIDd11eb73b-36d5-4243-5a21b17d7cfa2f53"><emphasis effect="italics">ossicle</emphasis>, <emphasis effect="italics">pinnea</emphasis> i <emphasis effect="italics">cochlea</emphasis></para></item><item id="UUID49892a58-ca2b-4264-752d4eca994de853"><para id="UUID45224f84-8605-4c83-5598792a179b0416">a i b</para></item></list></problem><solution id="fs-idm128936048"><para id="fs-idm155559568">D</para></solution></exercise><exercise id="fs-idm135222528"><problem id="fs-idm106725760"><para id="fs-idm136419104">Aparaty słuchowe mogą działać skutecznie w przypadku ________.</para><list id="UUIDb1531c56-35e8-4c1a-6135-a227cf56ab62" list-type="enumerated" number-style="upper-alpha"><item id="UUID3d41bb14-127f-437b-5a882fbf3aa1a63c"><para id="UUIDa412344b-f324-4f1f-4c3602e8a40500fd">choroby Ménière'a</para></item><item id="UUIDae57507e-c0a7-431f-611d76f883380a45"><para id="UUID1bd606a1-bc50-4063-7d718ddb665ca7fe">odbiorczego ubytku słuchu</para></item><item id="UUIDea5ce9da-dab0-4e8e-60ac7e8685369892"><para id="UUID30b832e7-48ca-4a98-606f4bbce7f8e888">przewodzeniowego ubytku słuchu</para></item><item id="UUID95bbfc54-69eb-409a-58798c9dd4b16292"><para id="UUID37e39532-7687-4b85-6b8bc6d3eccde7d7">międzyusznej różnicy czasu</para></item></list></problem><solution id="fs-idm12826048"><para id="fs-idm155522568">C</para></solution></exercise><exercise id="fs-idm126329248"><problem id="fs-idp15855568"><para id="fs-idp12807296">Wskazówki, które wymagają użycia obojga uszu, to wskazówki ________.</para><list id="UUID99cbbad8-1369-48d2-5a75-e0c1502e1a32" list-type="enumerated" number-style="upper-alpha"><item id="UUID67bbaabb-b0f5-46a9-6ddd4a93cd142154"><para id="UUIDb73b3dcb-b2b4-4be1-47adde8dea60890c">jednooczne</para></item><item id="UUIDcc10f2c0-d374-4890-6140819be154bd7c"><para id="UUID0f8c59e2-2cf3-420a-629f992dd7add4fb">jednouszne</para></item><item id="UUIDc70a277a-5208-4e17-6a19ab17e7e20769"><para id="UUID712a015b-8db2-490b-410dfd95c90dc76f">obuoczne</para></item><item id="UUIDf8e103f5-66d1-477e-4fd506515bc6cfa6"><para id="UUID0535ae9a-5760-444b-41dfeac179ebb75b">obuuszne</para></item></list></problem><solution id="fs-idm135069792"><para id="fs-idm110942288">D</para></solution></exercise></section><section id="fs-idm21222576" class="critical-thinking"><title id="UUID366459c1-eacd-4cba-4ffcd85d46eee13b">Myśl krytycznie</title><exercise id="fs-idm89288848"><problem id="fs-idm138297952"><para id="fs-idm120535168">Pamiętając to, co wiesz już o lokalizacji dźwięku, zastanów się, w jaki sposób lokalizacja dźwięku ułatwia przeżycie z perspektywy ewolucyjnej.</para></problem><solution id="fs-idm31437552"><para id="fs-idm107829104">Lokalizacja dźwięku mogła pozwolić ludziom pierwotnym na zlokalizowanie zdobyczy i chronienie się przed drapieżnikami.</para></solution></exercise><exercise id="fs-idm17892416"><problem id="fs-idm103484688"><para id="fs-idm114378128">W jaki sposób można wykorzystać teorie wysokości dźwięku oparte na miejscu (lokalizacji) i czasie do wyjaśnienia naszej zdolności do postrzegania wysokości fal dźwiękowych o częstotliwości do 4000 Hz?</para></problem><solution id="fs-idm131169792"><para id="fs-idm111942288">Wysokość dźwięku poniżej tego progu może być kodowana za pomocą połączenia miejsca (lokalizacji) i częstotliwości wysyłania impulsów przez poziom aktywności neuronu czuciowego. Generalnie komórki włoskowate znajdujące się w pobliżu szczytu błony podstawnej sygnalizują, że mamy do czynienia z dźwiękiem niskim. Jednak różnice w częstotliwości wysyłania impulsów przez komórki włoskowate w tej lokalizacji pozwalają na bardziej szczegółowe rozróżnienie między dźwiękami niskimi, średnimi i wysokimi w szerszym kontekście niskich częstotliwości dźwięku.</para></solution></exercise></section><section id="fs-idm111188720" class="personal-application"><title id="UUID481d9393-5584-42a9-65416b50617b2813">Pytanie do pracy własnej</title><exercise id="fs-idm108253472"><problem id="fs-idm15604976"><para id="fs-idm115427712">Który ze zmysłów – twoim zdaniem – jest bardziej przydatny we współczesnym świecie: wzrok czy słuch, a który lepiej się sprawdzał w czasach prehistorycznych?</para></problem></exercise></section></content><glossary><definition id="fs-idm187299776"><term cmlnle:reference="błona podstawna">błona podstawna (ang. <foreign xml:lang="en"><term cxlxt:index="foreign">basilar membrane</term></foreign>)</term><meaning id="UUIDa5602829-7fe6-4369-593e-db55d7f3fb33"><para id="UUIDb3967619-d0e9-42f0-5975c9555bd57e18">błona w ślimaku ucha, która zawiera komórki włoskowate służące jako receptory czuciowe układu słuchowego</para></meaning></definition><definition id="fs-idm110900768"><term cmlnle:reference="zwój ślimakowy (ślimak)">zwój ślimakowy (ślimak) (ang. <foreign xml:lang="en"><term cxlxt:index="foreign">cochlea</term></foreign>)</term><meaning id="UUIDfceca0d0-1023-4114-5fe2-3d59ba83f72a"><para id="UUID16d32a96-1106-4316-5188c76770284efd">wypełniona płynem ślimakokształtna struktura zawierająca komórki receptorów czuciowych układu słuchowego</para></meaning></definition><definition id="fs-idm110944272"><term cmlnle:reference="implant ślimakowy">implant ślimakowy (ang. <foreign xml:lang="en"><term cxlxt:index="foreign">cochlear implant</term></foreign>)</term><meaning id="UUID30940cb6-6c66-44de-5432-ce79b34aa032"><para id="UUIDdba6d20c-f352-43af-4604ee39db9114eb">urządzenie elektroniczne składające się z mikrofonu, procesora mowy i elektrod, które bezpośrednio stymulują nerw słuchowy do przekazywania informacji do mózgu</para></meaning></definition><definition id="fs-idm125279712"><term cmlnle:reference="przewodzeniowy ubytek słuchu">przewodzeniowy ubytek słuchu (ang. <foreign xml:lang="en"><term cxlxt:index="foreign">conductive hearing loss</term></foreign>)</term><meaning id="UUID09323829-292a-4210-4c41-10f469efb591"><para id="UUID899c860c-ee95-40fa-7508b6f9ebac07b5">zaburzenia wibracji błony bębenkowej i/lub ruchu kosteczek słuchowych</para></meaning></definition><definition id="fs-idm1149264"><term cmlnle:reference="głuchota wrodzona">głuchota wrodzona (ang. <foreign xml:lang="en"><term cxlxt:index="foreign">congenital deafness</term></foreign>)</term><meaning id="UUID5d218f26-8673-4fc8-71cc-e47623d5dad0"><para id="UUID9ad99edf-1da0-44f6-4373ec20aef02d32">występująca od urodzenia niemożność rejestracji bodźców słuchowych</para></meaning></definition><definition id="fs-idm132622960"><term cmlnle:reference="głuchota">głuchota (ang. <foreign xml:lang="en"><term cxlxt:index="foreign">deafness</term></foreign>)</term><meaning id="UUIDd2eeae61-158c-49fb-7fbe-26516f4ff5ea"><para id="UUID4c008b42-f953-4f55-6d783ca8d02abcd7">częściowa lub całkowita niezdolność słyszenia</para></meaning></definition><definition id="fs-idm164634608"><term cmlnle:reference="komórka  włoskowata">komórka  włoskowata (ang. <foreign xml:lang="en"><term cxlxt:index="foreign">hair cells</term></foreign>)</term><meaning id="UUID0aa1afba-5a33-4832-51d8-e172e22fd5ab"><para id="UUID5386c6cc-14ee-411f-52a54a25869a4f6f">słuchowe komórki receptorowe w uchu wewnętrznym</para></meaning></definition><definition id="fs-idp42961168"><term cmlnle:reference="kowadełko">kowadełko (ang. <foreign xml:lang="en"><term cxlxt:index="foreign">incus</term></foreign>)</term><meaning id="UUIDbe3c2073-9460-4127-74ab-071c54594cf2"><para id="UUID5bf12630-217e-4299-48a5d0171575614c">kosteczka ucha środkowego znajdująca się w jamie bębenkowej</para></meaning></definition><definition id="fs-idm116068880"><term cmlnle:reference="wewnątrzsłuchowa różnica natężenia dźwięku">międzyuszna różnica natężenia dźwięku (ang. <foreign xml:lang="en"><term cxlxt:index="foreign">interaural level difference</term></foreign>)</term><meaning id="UUIDfa99aecf-0335-4234-6cc1-021471ffc817"><para id="UUID7d24c51f-1a75-4c39-6fa2f2d5ccb78130">dźwięk dochodzący z jednej strony jest bardziej intensywny w uchu z tej samej strony niż w drugim z powodu tłumienia fali dźwiękowej przechodzącej przez głowę</para></meaning></definition><definition id="fs-idm134949152"><term cmlnle:reference="międzyuszna różnica czasu">międzyuszna różnica czasu (ang. <foreign xml:lang="en"><term cxlxt:index="foreign">interaural timing difference</term></foreign>)</term><meaning id="UUID9bd7149e-415a-4d92-79ac-a54835e4d264"><para id="UUIDd1cec3b3-65c4-437a-52d7f18b48f73757">mała różnica w czasie, w którym fala dźwiękowa dociera do każdego ucha</para></meaning></definition><definition id="fs-idm107920544"><term cmlnle:reference="młoteczek">młoteczek (ang. <foreign xml:lang="en"><term cxlxt:index="foreign">malleus</term></foreign>)</term><meaning id="UUID38ceb21e-0fb8-4e10-7b32-98addef26634"><para id="UUIDf8413288-fabd-4ed6-7c68a44b8cd6bb21">kosteczka ucha środkowego</para></meaning></definition><definition id="fs-idm107762224"><term cmlnle:reference="choroba Ménière’a">choroba Ménière’a (ang. <foreign xml:lang="en"><term cxlxt:index="foreign">Ménière’s disease</term></foreign>)</term><meaning id="UUIDfdd8ced2-6afc-4268-58c6-61d11726191a"><para id="UUID66fc74ed-3ab3-4b63-77fa31b392e7f97b">powoduje zwyrodnienie struktur ucha wewnętrznego, mogące prowadzić do utraty słuchu, szumu w uszach, zawrotów głowy i wzrostu ciśnienia w uchu wewnętrznym</para></meaning></definition><definition id="fs-idm140031936"><term cmlnle:reference="małżowina uszna">małżowina uszna (ang. <foreign xml:lang="en"><term cxlxt:index="foreign">pinnea</term></foreign>)</term><meaning id="UUID5958d727-ce2c-4b2e-669d-e484a38d4f1c"><para id="UUIDb4d59b67-5d39-48ca-435e7c6c35f848a9">widoczna, wystająca z głowy część ucha</para></meaning></definition><definition id="fs-idm111729440"><term cmlnle:reference="teoria miejsca (lokalizacji) w różnicowaniu wysokości dźwięków">teoria miejsca (lokalizacji) w różnicowaniu wysokości dźwięków (ang. place theory of pitch perception)</term><meaning id="UUIDbd7fa548-70db-456b-4aa0-6dde4201630d"><para id="UUID94edce84-e620-4961-49ad3d1a78244369">różne części błony podstawnej są wrażliwe na dźwięki o różnych częstotliwościach</para></meaning></definition><definition id="fs-idm103292224"><term cmlnle:reference="odbiorczy ubytek słuchu">odbiorczy ubytek słuchu (ang. <foreign xml:lang="en"><term cxlxt:index="foreign">sensorineural hearing loss</term></foreign>)</term><meaning id="UUIDdc794f36-d5aa-48b5-5ce5-7a5fc5c73d7d"><para id="UUID126ab294-9374-4bd3-6639ad332a34d94f">niepowodzenie w przesyłaniu sygnałów nerwowych ze ślimaka do mózgu</para></meaning></definition><definition id="fs-idm133169104"><term cmlnle:reference="strzemiączko">strzemiączko (strzemionko) (ang. <foreign xml:lang="en"><term cxlxt:index="foreign">stapes</term></foreign>)</term><meaning id="UUID0ae2389a-966b-43b9-46ce-122b7e96a73d"><para id="UUID3ba49eb4-550f-47db-6bfd30ab9db6c9bb">kosteczka ucha środkowego</para></meaning></definition><definition id="fs-idm140072672"><term cmlnle:reference="teoria wysokości dźwięku oparta na czasie">teoria wysokości dźwięku oparta na czasie (ang. <foreign xml:lang="en"><term cxlxt:index="foreign">temporal theory of pitch perception</term></foreign>)</term><meaning id="UUID29bf36e9-b58b-4b74-4c27-cf3de2089326"><para id="UUID604d172e-2ed8-4561-53ea0bd80de60f81">częstotliwość dźwięku jest kodowana przez poziom aktywności neuronu czuciowego</para></meaning></definition><definition id="fs-idm159016480"><term cmlnle:reference="błona bębenkowa">błona bębenkowa (ang. <foreign xml:lang="en"><term cxlxt:index="foreign">tympanic membrane</term></foreign>)</term><meaning id="UUID83fdd729-5549-427f-69d1-8657ec00adf0"><para id="UUIDc058b915-32b4-43c5-5cb918300d9f2d5e">cienka membrana w kształcie stożka, która oddziela ucho zewnętrzne od ucha środkowego</para></meaning></definition><definition id="fs-idm48629056"><term cmlnle:reference="zawrót głowy">zawroty głowy (ang. <foreign xml:lang="en"><term cxlxt:index="foreign">vertigo</term></foreign>)</term><meaning id="UUID27fc536d-3561-4a7d-51ab-2059a552ba2d"><para id="UUID399659ac-1f8a-4eb5-7ca8e5fa2b9197a0">uczucie wirowania</para></meaning></definition></glossary></document>