<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Czym różnią się wrażenia zmysłowe i spostrzeganie</title>
<metadata xmlns:md="http://cnx.rice.edu/mdml">
  <md:content-id>m89594</md:content-id>
  <md:title>Czym różnią się wrażenia zmysłowe i spostrzeganie</md:title>
  <md:abstract/>
  <md:uuid>32ce7089-a28b-44d4-9c42-c33a84f8b0fc</md:uuid>
</metadata>

<content><para id="fs-idp76436688">Co to znaczy, że „coś czujemy”? Receptory zmysłowe to wyspecjalizowane neurony, które reagują na określone rodzaje bodźców. Gdy informacje zmysłowe zostaną odebrane przez receptor zmysłowy, pojawia się <term cmlnle:reference="czucie">wrażenie zmysłowe</term> (ang. <foreign xml:lang="en"><term cxlxt:index="foreign">sensation</term></foreign>). Na przykład światło, które wpada do oka, wywołuje zmiany chemiczne w komórkach wyściełających tylną część oka. Komórki te wysyłają komunikaty w postaci potencjałów czynnościowych (o czym można było dowiedzieć się z rozdziału o biopsychologii) do ośrodkowego układu nerwowego. Przekształcenie energii bodźca zmysłowego w potencjał czynnościowy to tak zwana <term>transdukcja</term> (<term>przetwarzanie</term>).</para><section id="UUID4e5d9ce8-8da7-4013-4caa-9bac99b23190"><title id="UUID77f84cf8-e886-47f4-5280-34e4531aeff0">Wrażenia zmysłowe</title><para id="fs-idp141991584">Zapewne już od czasów szkoły podstawowej wiesz, że mamy pięć zmysłów: wzrok, słuch, węch, smak i dotyk. Okazuje się jednak, że taki podział jest nadmiernym uproszczeniem. Oprócz wymienionych powyżej mamy także układy zmysłowe, które przekazują informacje o równowadze (układ przedsionkowy), położeniu ciała i ruchu (<term>propriocepcja</term> i <term>kinestezja</term>), bólu (<term>nocycepcja</term>) i temperaturze (<term cmlnle:reference="termocepcja">termocepcja</term>).</para><para id="fs-idp153394112">Wrażliwość danego układu zmysłowego na odpowiedni bodziec można wyrazić jako próg absolutny. <term cmlnle:reference="próg absolutny">Próg absolutny</term> (ang. <foreign xml:lang="en"><term cxlxt:index="foreign">absolute threshold</term></foreign>) to minimalne natężenie bodźca, przy którym jest on wykrywany w 50% przypadków. Można to sobie też wyobrazić, zadając pytanie, jak przyćmione może być światło lub jak cichy może być dźwięk, aby w połowie przypadków nadal mogły zostać dostrzeżone. Wrażliwość naszych receptorów zmysłowych bywa niezwykła. Oszacowano, że w pogodną noc najbardziej wrażliwe komórki zmysłowe w tylnej części oka potrafią wykryć płomień świecy z odległości około 48 kilometrów (30 mil) (Okawa i Sampath, 2007). W ciszy komórki włoskowate (komórki receptorowe w uchu wewnętrznym) mogą wykryć tykanie zegarka z odległości około 6 metrów (20 stóp) (Galanter, 1962).</para><para id="fs-idp78339328">Wiadomość, która dociera na poziomie poniżej tego progu, to wiadomość podprogowa. Odbieramy ją, ale nie jesteśmy jej świadomi. To tak zwane <term cmlnle:reference="przekaz podprogowy">przekazy podprogowe</term> (ang. <foreign xml:lang="en"><term cxlxt:index="foreign">subliminal message</term></foreign>). Przez lata wiele spekulowano na temat wykorzystania komunikatów podprogowych w reklamie, muzyce rockowej i nagraniach samomotywacyjnych. W warunkach laboratoryjnych wykazano, że ludzie potrafią przetwarzać i reagować na informacje poza świadomością. Ale to nie znaczy, że jesteśmy tym wiadomościom posłuszni jak zombie; w rzeczywistości ukryte przekazy mają niewielki wpływ na zachowanie poza laboratorium badawczym (Kunst-Wilson i Zajonc, 1980; Rensink, 2004; Nelson, 2008; Radel et al., 2009; Loersch et al., 2013).</para><para id="fs-idp230235264">Progi absolutne zwykle mierzy się w ściśle kontrolowanych warunkach, w sytuacjach optymalizowanych pod kątem wrażliwości na bodziec. W niektórych przypadkach bardziej interesuje nas, jaka zmiana bodźca jest potrzebna, aby można było wykryć tę różnicę. Nazywamy to <term cmlnle:reference="ledwie dostrzegalna różnica">ledwie dostrzegalną różnicą</term> (ang. <foreign xml:lang="en"><term cxlxt:index="foreign">just noticeable difference (JND)</term></foreign>) lub <term cmlnle:reference="próg różnicy">progiem różnicy</term> (ang. <foreign xml:lang="en"><term cxlxt:index="foreign">difference threshold</term></foreign>). W przeciwieństwie do progu absolutnego próg różnicy zmienia się w zależności od natężenia bodźca. Na przykład wyobraź sobie, że jesteś w bardzo ciemnej sali kinowej. Jeśli ktoś z widowni otrzyma wiadomość na komórkę, co sprawi, że ekran telefonu się zaświeci, to jest duża szansa, że wiele osób zauważy zmianę oświetlenia na sali. Jednak gdy ta sama sytuacja wydarzy się na jasno oświetlonym stadionie w czasie meczu, wówczas bardzo niewiele osób to zauważy. Jasność ekranu telefonu nie zmienia się, ale możliwość jej wykrycia zmienia się w zależności od kontekstu. <term cmlnle:reference="Weber, Ernst Heinrich (1795-1878)" cxlxt:index="name" cxlxt:name="Weber, Ernst Heinrich" cxlxt:born="1795" cxlxt:died="1878">Ernst Heinrich Weber</term> (1795-1878) stworzył tę teorię zmiany progu różnicy w latach 30. XIX wieku i jest ona znana jako „prawo Webera”: ledwie dostrzegalna różnica pomiędzy bodźcami jest stałym ułamkiem natężenia pierwotnego bodźca, co pokazuje powyższy przykład.</para></section><section id="fs-idp192756560"><title id="UUIDc8975f45-4c43-4450-7732acf82c543cdc">Spostrzeganie</title><para id="fs-idp113205584">Nasze receptory zmysłowe stale gromadzą informacje ze środowiska. Jednak to, jak interpretujemy odebrane informacje, wpływa na nasze interakcje ze światem. <term cmlnle:reference="spostrzeganie">Spostrzeganie</term> (percepcja) (ang. <foreign xml:lang="en"><term cxlxt:index="foreign">perception</term></foreign>) odnosi się do sposobu, w jaki informacje zmysłowe są organizowane, interpretowane i świadomie doświadczane. Postrzeganie obejmuje przetwarzanie zarówno oddolne, jak i odgórne. <term cmlnle:reference="przetwarzanie oddolne">Przetwarzanie oddolne</term> (ang. <foreign xml:lang="en"><term cxlxt:index="foreign">bottom-up processing</term></foreign>) odnosi się do faktu, że percepcja budowana jest na bazie informacji zmysłowych. Z drugiej strony, na interpretację informacji zmysłowych wpływają nasza wiedza, doświadczenia i myśli. To nazywamy <term cmlnle:reference="przetwarzanie odgórne">przetwarzaniem odgórnym</term> (ang. <foreign xml:lang="en"><term cxlxt:index="foreign">top-down processing</term></foreign>). Pokazano to na <link target-id="UUID4828fff6-9cf4-43aa-685c-d7959d7fb7c3" cmlnle:case="locative"/> (Egeth i Yantis, 1997; Fine i Minnery, 2009; Yantis i Egeth, 1999). Przetwarzanie oddolne zachodzi, gdy odbieramy podstawowe cechy zmysłowe bodźców i dokonujemy ich integracji.</para><para id="UUIDf719502e-5193-403b-504f-28a632caa2d8"/><figure id="UUID4828fff6-9cf4-43aa-685c-d7959d7fb7c3"><media id="UUIDccefccea-c01e-4bfb-4527-fb516582f167" alt=""><image src="../../media/Figure 5.2.jpg" mime-type="image/jpeg"/></media><caption id="UUID71b60b9d-83ba-49f0-4494-35ccf593eec9">Przetwarzanie odgórne i oddolne</caption></figure><para id="UUID01392798-2061-4f67-601f-28eb33562302">Wyobraź sobie, że siedzisz z kilkorgiem przyjaciół w zatłoczonej restauracji, jedząc lunch i rozmawiając. Jest bardzo głośno i koncentrujesz swoją uwagę na twarzy przyjaciółki, aby usłyszeć, co mówi. Nagle rozlega się dźwięk tłuczonego szkła i uderzenia metalowych naczyń o podłogę. To kelner upuścił dużą tacę. Chociaż twoja uwaga skupiała się na jedzeniu i rozmowie, na pewno te głośne dźwięki przebiły się przez twoje filtry uwagowe i przyciągnęły twoją uwagę. Nie było wyboru: trzeba było je zauważyć. Pochwycenie uwagi zostało spowodowane przez hałas z zewnątrz, ma zatem charakter oddolny.</para><para id="UUID3dd97aff-26cd-4dc9-7365-0d45394083bb">Z drugiej strony procesy typu góra-dół są na ogół ukierunkowane na cel, powolne, zamierzone, wymagające wysiłku i pozostające pod kontrolą (Fine i Minnery, 2009; Miller i Cohen, 2001; Miller i D'Esposito, 2005). Na przykład jeśli wypadło ci z pamięci, gdzie masz klucze, to jak zaplanujesz ich poszukiwania? Jeśli są one na żółtym breloczku, zapewne zaczniesz szukać czegoś o określonym rozmiarze w kolorze żółtym na blacie, stoliku kawowym itd. Nie będziesz szukać czegoś żółtego na wiatraku na suficie, gdyż wiesz, że klucze na ogół nie znajdują się w takich miejscach. Poszukiwanie żółtego przedmiotu o określonym rozmiarze w niektórych miejscach, a nie w innych ma charakter odgórny - jest pod twoją kontrolą i wynika z twojego doświadczenia.</para><para id="fs-idp199393776">Innymi słowy: wrażenia zmysłowe to proces fizyczny, spostrzeganie zaś to proces psychologiczny. Na przykład gdy wchodzisz do kuchni i czujesz słodki zapach piekących się w piekarniku bułeczek cynamonowych, za wrażenia zmysłowe odpowiadają receptory węchowe wykrywające zapach cynamonu, ale <emphasis effect="italics">spostrzeganie</emphasis> to na przykład „Mmm, pachnie jak bułeczki, które babcia piekła, gdy wszyscy zjeżdżali się na święta”.</para><para id="fs-idp91534272">Choć dla spostrzegania niezbędne są wrażenia zmysłowe, to nie wszystkie odbierane przez narządy zmysłów wrażenia prowadzą do spostrzegania. W rzeczywistości często nie spostrzegamy bodźców, które pozostają względnie stałe przez długi czas. Nazywamy to <term cmlnle:reference="adaptacja sensoryczna">adaptacją sensoryczną</term> (ang. <foreign xml:lang="en"><term cxlxt:index="foreign">sensory adaptation</term></foreign>). Wyobraź sobie, że wchodzisz do sali ze starym zegarem ściennym. Na początku słyszysz jego tykanie, ale gdy zaczynasz rozmawiać z innymi studentami lub słuchasz, jak profesor wita grupę, twoja świadomość przestaje rejestrować tykanie. Zegar nadal tyka i ta informacja wciąż wpływa na receptory twojego układu słuchowego. Fakt, że już nie spostrzegasz dźwięku, to właśnie adaptacja sensoryczna – pokazuje to, że wrażenia zmysłowe i spostrzeganie to różne zjawiska, choć powiązanie między nimi jest bliskie.</para><para id="fs-idp55242896">Istnieje pewien czynnik, który wpływa na wrażenia zmysłowe i spostrzeganie: to uwaga. Uwaga odgrywa istotną rolę w określaniu, co jest wrażeniem zmysłowym, a co jest spostrzegane. Wyobraź sobie, że jesteś na przyjęciu, wokół rozbrzmiewają muzyka, rozmowy i śmiech. Wdajesz się w ciekawą dyskusję z przyjacielem i zupełnie nie zwracasz uwagi na szum wokół. Gdyby ktoś przerwał wam rozmowę i zapytał o piosenkę, która właśnie się skończyła, najpewniej nie będziesz w stanie odpowiedzieć na to pytanie.</para><note id="fs-idp175250128" type="note" class="psychology link-to-learning"><para id="fs-idp130413792">Sprawdź, jak działa ślepota pozauwagowa, rozwiązując ten <link url="http://openstax.org/l/blindness">test uwagi selektywnej</link> Simonsa i Chabrisa (1999).</para></note><para id="fs-idp156814928">Jedna z najciekawszych demonstracji znaczenia uwagi w postrzeganiu otoczenia pochodzi ze słynnego badania przeprowadzonego przez Daniela Simonsa i Christophera Chabrisa (1999). W tym badaniu uczestnicy oglądali trwające około minuty wideo z ludźmi ubranymi na biało i czarno, podającymi sobie piłkę do koszykówki. Uczestników poproszono, aby policzyli, ile razy drużyna w białych strojach podała piłkę. W trakcie filmu między zawodnikami chodziła osoba ubrana w czarny strój goryla. Prawie połowa osób, które oglądały film, jej nie zauważyła, choć była wyraźnie widoczna przez dziewięć sekund. Uczestnicy byli tak skupieni na liczeniu podań białej drużyny, że zignorowali dopływ pozostałych informacji wzrokowych. Niezauważenie czegoś, co jest doskonale widoczne, z powodu braku uwagi to tak zwana <term>ślepota pozauwagowa</term> (ang. <foreign xml:lang="en"><term cxlxt:index="foreign">inattentional blindness</term></foreign>).</para><para id="fs-idp30562224">W podobnym eksperymencie naukowcy badali ślepotę pozauwagową, prosząc uczestników o obserwowanie obrazów poruszających się po ekranie komputera. Badani mieli skupiać się albo na białych, albo na czarnych obiektach, ignorując drugi kolor. Gdy na ekranie pojawił się czerwony krzyż, mniej więcej jedna trzecia uczestników badania go nie zauważyła (<link target-id="Figure_05_01_Cross"/>) (Most et al., 2000).</para><figure id="Figure_05_01_Cross"><media id="UUID10a6c714-0588-474c-7357-e626a3e9254a" alt="."><image src="../../media/CNX_Psych_05_01_Cross.jpg" mime-type="image/jpeg"/></media><caption id="UUIDfa6ef9d5-bc3d-46e8-4c731da100d61a45">Prawie jedna trzecia uczestników badania nie zauważyła czerwonego krzyża na ekranie, ponieważ skupiali się na czarnych lub białych figurach. (Źródło: Cory Zanker).</caption></figure><para id="fs-idp20923600">Motywacja także może wpływać na spostrzeganie. Pewnie znasz taką sytuację: czekasz na bardzo ważny telefon, idziesz pod prysznic i wydaje ci się, że słyszysz dzwonek, ale okazuje się, że telefon wcale nie dzwonił. Jeśli tak, to wiesz, jak motywacja, aby wykryć istotny bodziec, może zmienić naszą zdolność do odróżnienia faktycznego bodźca zmysłowego od szumu tła. O zdolności identyfikacji bodźca występującego w szumie mówi tak zwana <term>teoria detekcji sygnałów</term> (ang. <foreign xml:lang="en"><term cxlxt:index="foreign">signal detection theory</term></foreign>). Pozwala ona także wyjaśnić, dlaczego matkę budzi najcichsze kwilenie dziecka, ale nie inne dźwięki, które słyszy podczas snu. Teoria detekcji sygnałów ma praktyczne zastosowania na przykład dla zwiększania dokładności kontrolerów ruchu lotniczego. Kontrolerzy muszą być w stanie wykryć samoloty wśród wielu sygnałów (pulsujących punktów) widocznych na ekranie radaru i monitorować te samoloty, gdy poruszają się po niebie. W rzeczywistości oryginalna praca badacza, który stworzył teorię detekcji sygnałów, skupiała się na poprawie czujności kontrolerów ruchu lotniczego na pulsujące sygnały radaru oznaczające samoloty (Swets, 1964).</para><para id="fs-idp235780256">Na spostrzeganie mogą też wpływać nasze przekonania, wartości, uprzedzenia, oczekiwania i doświadczenie życiowe. Jak okaże się później w tym rozdziale, osoby pozbawione widzenia obuocznego w krytycznych okresach rozwoju mają problem ze spostrzeganiem głębi (Fawcett et al., 2005). Wspólne doświadczenia ludzi z danym kontekstem kulturowym mogą mieć duży wpływ na spostrzeganie. Na przykład Marshall Segall, Donald Campbell oraz Melville Herskovits (1963) opublikowali wyniki wielonarodowego badania, w którym pokazali, że osoby z kultur zachodnich są bardziej podatne na określone rodzaje złudzeń wzrokowych niż osoby z kultur niezachodnich, a w stosunku do niektórych innych złudzeń jest odwrotnie. Jednym z takich złudzeń, na które bardziej podatni są ludzie z kultur zachodnich, jest <term cmlnle:reference="iluzja Müllera-Lyera">złudzenie Müllera-Lyera</term> (ang. <foreign xml:lang="en"><term cxlxt:index="foreign">Muller-Lyer illusion</term></foreign>) (<link target-id="Figure_05_01_MullerLyer"/>): wydaje się, że linie mają różne długości, ale tak naprawdę są tak samo długie.</para><figure id="Figure_05_01_MullerLyer"><media id="UUID9bed75e5-9d61-49dd-7da6-a06a9872ec63" alt=" (b)"><image src="../../media/CNX_Psych_05_01_MullerLyer.jpg" mime-type="image/jpeg"/></media><caption id="UUIDe3d9fa37-d46e-4971-7ec604806266689c">W złudzeniu Müllera-Lyera wydaje się, że linie mają różne długości, choć tak naprawdę są identyczne. (a) Strzałki na końcach linii sprawiają, że linia po prawej stronie wydaje się dłuższa, choć w rzeczywistości linie mają taką samą długość. (b) Po umieszczeniu na obrazie trójwymiarowym linia po prawej stronie może wydawać się dłuższa, choć obie linie mają taką samą długość.</caption></figure><para id="fs-idp62443008">Te różnice w spostrzeganiu były spójne z różnicami w rodzajach cech środowiska, jakie ludzie z danego kontekstu kulturowego napotykają w życiu codziennym. Na przykład ludzie z kultur zachodnich doświadczają kontekstu budynków z prostymi liniami, co w badaniu Segalla nazwano <term cmlnle:reference="świat stolarski">światem stolarskim</term> (ang. <foreign xml:lang="en"><term cxlxt:index="foreign">carpentered world</term></foreign>) – zbudowanym z prostopadłościanów (Segall et al., 1966). Dla odmiany ludzie z kultur niezachodnich, bez postrzegania „stolarskiego”, na przykład lud Zulusów z Południowej Afryki, gdzie wioski składają się z okrągłych chat ustawionych w okręgi, są mniej podatni na to złudzenie (Segall et al., 1999). Czynniki kulturowe wpływają nie tylko na wzrok. Badania wykazały, że zdolność identyfikowania zapachu i tego, w jakim stopniu jest on przyjemny, różni się dla różnych kultur (Ayabe-Kanamura et al., 1998).</para><para id="fs-idp188022720">Dzieci opisywane przez psychologów jako „poszukiwacze wrażeń” z większym prawdopodobieństwem preferowały intensywne smaki wytrawne (Liem et al., 2004), co sugeruje, że niektóre aspekty osobowości mogą wpływać na spostrzeganie, będące podstawą preferencji. Co więcej, osoby z pozytywnym podejściem do potraw ze zmniejszoną zawartością tłuszczu z większym prawdopodobieństwem ocenią wyżej smak potraw oznaczonych jako potrawy z obniżoną zawartością tłuszczu niż osoby, które podchodzą mniej pozytywnie do takich produktów (Aaron et al., 1994).</para></section><section id="fs-idp63566880" class="summary"><title id="UUID3438d0f0-77f1-42f1-40203a119a737770">Podsumowanie</title><para id="fs-idp73201920">Wrażenia zmysłowe występują, gdy receptory wykryją bodziec zmysłowy. Spostrzeganie wiąże się z organizacją, interpretacją i świadomym doświadczaniem wrażeń zmysłowych. Wszystkie układy zmysłowe mają progi absolutne i różnicowe, oznaczające odpowiednio minimalne natężenie bodźca niezbędne do jego wykrycia w 50% przypadków oraz różnicy między nimi. Adaptacja sensoryczna, uwaga selektywna i teoria detekcji sygnałów mogą pomóc wyjaśnić, co jest spostrzegane, a co nie. Dodatkowo na nasze spostrzeganie wpływa wiele czynników, w tym motywacja, przekonania, wartości, uprzedzenia, kultura i doświadczenie życiowe.</para></section><section id="fs-idp119755328" class="review-questions"><title id="UUID61e7537a-1a75-4fd3-519395b9998b4392">Pytania sprawdzające</title><exercise id="fs-idp158937488"><problem id="fs-idp50583920"><para id="fs-idp43705872">________ odnosi się do minimalnej ilości energii bodźca niezbędnej do jego wykrycia w 50% przypadków.</para><list id="UUID13bbad1e-bdaa-43da-6e2e-951568f41dde" list-type="enumerated" number-style="upper-alpha"><item id="UUIDe34e9c6d-32c1-4d8f-703378511be2b932"><para id="UUID9adbdfcf-8738-406c-75fc47767901f5a3">Próg absolutny</para></item><item id="UUIDf1bfdc0c-b11b-4631-7c658e916527d922"><para id="UUID6f464436-78dc-4ce0-61b8814986990106">Próg różnicowy</para></item><item id="UUIDb11fe036-a1ee-4740-6f8b609f8f08e1a9"><para id="UUID9b0db9e1-c0dd-402c-6e6ce1ab8785013d">Ledwo zauważalna różnica</para></item><item id="UUIDb3a60a53-2ecf-4ee6-547fd10f019496f8"><para id="UUIDef0ec7df-5798-45be-6d739b505f449ea5">Transdukcja</para></item></list></problem><solution id="fs-idp96511312"><para id="fs-idp141975488">A</para></solution></exercise><exercise id="fs-idp63067264"><problem id="fs-idp50193792"><para id="fs-idp266406864">Zmniejszona wrażliwość na niezmienny bodziec to ________.</para><list id="UUIDc6d6ec0a-5715-4493-6cf5-a3d46c8e5324" list-type="enumerated" number-style="upper-alpha"><item id="UUID77be2a0d-317f-4c2f-6797892af3a3a43e"><para id="UUID4d09c983-f94b-4811-4ca67ae4b11b323e">transdukcja</para></item><item id="UUIDa953d237-6cdf-4c35-4740ecd935e71f51"><para id="UUIDc6464dbf-0873-4152-6677a0787b11fbf5">próg różnicowy</para></item><item id="UUID6aea5320-10ca-4c39-6b1376aef0a5f892"><para id="UUIDe03df8d9-3a02-41b8-718bd0e4fc3d8418">adaptacja sensoryczna</para></item><item id="UUIDdd1d3f25-9a1f-48f7-4405307716ebab05"><para id="UUIDfac23306-fdca-4f8f-4dc788f55006f4ab">ślepota pozauwagowa</para></item></list></problem><solution id="fs-idp00000001"><para id="fs-idp000000001">C</para></solution></exercise><exercise id="fs-idp155381072"><problem id="fs-idp163675968"><para id="fs-idp34197344">________ wiąże się z przekształceniem energii bodźca czuciowego w impulsy nerwowe.</para><list id="UUIDebb4c52f-c144-4c4a-40dc-9b158590420c" list-type="enumerated" number-style="upper-alpha"><item id="UUID8d214e96-209a-4c2d-59f9c57da3cbe76b"><para id="UUIDb0b5da8a-23f4-48b4-6820901674da4e3b">Adaptacja sensoryczna</para></item><item id="UUIDc798e2b1-25c5-42e6-7bc49360b08b5496"><para id="UUID344bf209-0f13-4d1b-79ccc5c07f615d27">Ślepota pozauwagowa</para></item><item id="UUIDb3895fd8-7f7e-426a-7bf4d74d2bd0d848"><para id="UUID2d47fd72-e994-4448-79bee761a2c00071">Próg różnicowy</para></item><item id="UUID2d2c3034-7073-48bd-4e1c7f8a89e13b18"><para id="UUID8e5cf145-9aca-4eb7-40da5ad55e050848">Transdukcja</para></item></list></problem><solution id="fs-idp74306288"><para id="fs-idp205438832">D</para></solution></exercise><exercise id="fs-idp79308960"><problem id="fs-idp72681296"><para id="fs-idp166874416">________ zachodzi, gdy informacje zmysłowe są organizowane, interpretowane i świadomie doświadczane.</para><list id="UUIDedc2e73d-bd0f-48b1-77cb-c30779382df8" list-type="enumerated" number-style="upper-alpha"><item id="UUIDfe7c19d6-9652-4f99-7b6437fc7ab5bf7b"><para id="UUIDbbcba855-4648-407a-55a460911830ec5e">Wrażenie zmysłowe</para></item><item id="UUID65816ce5-fdd5-4f3a-43e9973dda15e0fe"><para id="UUID4528c15e-e7d4-4a56-4ec064ad37f31c60">Spostrzeganie</para></item><item id="UUIDe8977a5b-eb6c-471b-5f9ac4a888aef824"><para id="UUIDb54cf1db-a716-4631-78ae4283de13ec00">Transdukcja</para></item><item id="UUID7d51d49c-8e84-4669-6b77efbda6023b89"><para id="UUID6e173f31-3965-4203-7d7d267db6bb39f9">Adaptacja czuciowa</para></item></list></problem><solution id="aa"><para id="aaa">B</para></solution></exercise></section><section id="fs-idp81158736" class="critical-thinking"><title id="UUID2b5cea70-3e3b-4981-620bc27218c16fd1">Myśl krytycznie</title><exercise id="fs-idp8729248"><problem id="fs-idp63661312"><para id="fs-idp195640576">Nie wszystko, co dociera do naszych zmysłów, postrzegamy. Jak sądzisz, czy możliwe jest spostrzeganie bez wrażeń zmysłowych?</para></problem><solution id="fs-idp140336784"><para id="fs-idp141972464">To dobry moment, aby studenci pomyśleli o doniesieniach o percepcji pozazmysłowej. Innym ciekawym tematem do rozważenia byłoby zjawisko kończyny fantomowej opisywane przez osoby po amputacji.</para></solution></exercise><exercise id="fs-idp192398656"><problem id="fs-idp118931760"><para id="fs-idp74371936">Podaj własny przykład, jak może zmieniać się ledwie zauważalna różnica w zależności od natężenia bodźca.</para></problem><solution id="fs-idp80223616"><para id="fs-idp66021456">Jest wiele możliwych przykładów, choćby wykrywanie różnicy masy. Jeśli dwie osoby trzymają standardowe koperty, z których jedna zawiera małą monetę, a druga jest pusta, to różnicę masy można łatwo zauważyć, ale jeśli te koperty włożymy do dwóch ważących tyle samo książek, to o wiele trudniej będzie wskazać cięższą kopertę.</para></solution></exercise></section><section id="fs-idp63183504" class="personal-application"><title id="UUIDab23e7ea-d1f7-4c88-7c49cc8c8b01f938">Pytanie do pracy własnej</title><exercise id="fs-idp121915584"><problem id="fs-idp89845136"><para id="fs-idp38428912">Pomyśl o sytuacji, gdy coś umknęło twojej uwadze, bo skupiona ona była na czymś innym. Czy zaskoczyło cię to przeoczenie, gdy ktoś na nie wskazał?</para></problem></exercise></section></content><glossary><definition id="fs-idp46753072"><term cmlnle:reference="próg absolutny">próg absolutny (ang. <foreign xml:lang="en"><term cxlxt:index="foreign">absolute threshold</term></foreign>)</term><meaning id="UUID5c9ce3d4-f3f9-4f20-5e2a-4a8109fdcd26"><para id="UUID697fc210-7ce4-4f33-4c3a010b2faf24f6">minimalna ilość energii bodźca, która musi być obecna, aby bodziec został wykryty w 50% przypadków</para></meaning></definition><definition id="fs-idp47895040"><term cmlnle:reference="przetwarzanie oddolne">przetwarzanie oddolne (ang. <foreign xml:lang="en"><term cxlxt:index="foreign">bottom-up processing</term></foreign>)</term><meaning id="UUIDa0a770b4-eeaf-4161-7ea2-2fb9eaf4fc5c"><para id="UUID68e96d64-47cf-439e-750ea589cb88a5b6">proces percepcyjny budowany z danych zmysłowych</para></meaning></definition><definition id="fs-idp26865472"><term cmlnle:reference="ślepota pozauwagowa">ślepota pozauwagowa (ang. <foreign xml:lang="en"><term cxlxt:index="foreign">inattentional blindness</term></foreign>)</term><meaning id="UUIDc88e83b7-66fe-4ef7-796c-538334eea461"><para id="UUID564091c4-a103-420a-54582c82681dfb34">spowodowane brakiem uwagi niedostrzeżenie czegoś, co jest doskonale widoczne</para></meaning></definition><definition id="fs-idp63655920"><term cmlnle:reference="próg różnicy">próg różnicy (<term>ledwie dostrzegalna różnica</term>) (ang. just noticeable difference (JND))</term><meaning id="UUID30e4bb79-ec62-4488-7c66-815d1cc60246"><para id="UUID887553eb-8bf7-4ba5-75c2acc8f029f03b">najmniejsza zmiana bodźca wymagana do wykrycia różnicy</para></meaning></definition><definition id="fs-idp21525328"><term cmlnle:reference="spostrzeganie">spostrzeganie (<term>percepcja</term>) (ang. <foreign xml:lang="en"><term cxlxt:index="foreign">perception</term></foreign>)</term><meaning id="UUID0b72aeb7-c684-4e2d-7cab-96062dfdfc83"><para id="UUID503ee608-e8e0-4bf5-57b7a30c3e177534">sposób, w jaki są interpretowane i świadomie doświadczane informacje zmysłowe</para></meaning></definition><definition id="fs-idp71681376"><term cmlnle:reference="wrażenia zmysłowe">wrażenia zmysłowe (ang. <foreign xml:lang="en"><term cxlxt:index="foreign">sensation</term></foreign>)</term><meaning id="UUID547a2ce0-4658-4127-7b8b-f8ddb0099662"><para id="UUID560da667-7cd4-4ac7-78da8f8e69977572">proces przekazywania informacji zmysłowych zapoczątkowany wykryciem ich przez receptor sensoryczny</para></meaning></definition><definition id="fs-idp76610336"><term cmlnle:reference="adaptacja sensoryczna">adaptacja sensoryczna (ang. <foreign xml:lang="en"><term cxlxt:index="foreign">sensory adaptation</term></foreign>)</term><meaning id="UUID4c72ca7d-d83f-493d-77cc-b1cf0bbf96fb"><para id="UUID9f593ce7-f5ad-4b22-47f60d4a651246cf">zanik spostrzegania bodźców, które przez dłuższy czas się nie zmieniają</para></meaning></definition><definition id="fs-idp52077088"><term cmlnle:reference="teoria detekcji sygnałów">teoria detekcji sygnałów (ang. <foreign xml:lang="en"><term cxlxt:index="foreign">signal detection theory</term></foreign>)</term><meaning id="UUID163698c1-627e-43a3-7e74-d3c0abc47fd2"><para id="UUID0554657e-2573-4e43-45edba0d0b33d345">zmiana w zdolności wykrywania bodźców zależna od aktualnego stanu umysłu</para></meaning></definition><definition id="fs-idp46417504"><term cmlnle:reference="przekaz podprogowy">przekaz podprogowy (ang. <foreign xml:lang="en"><term cxlxt:index="foreign">subliminal message</term></foreign>)</term><meaning id="UUID51f91b78-650f-48ac-42f3-f1bdd43fe353"><para id="UUID7ed99290-903d-4173-5b4c5ef7d497a0e5">informacja pojawiająca się poniżej progu świadomości</para></meaning></definition><definition id="fs-idp51154512"><term cmlnle:reference="przetwarzanie odgórne">przetwarzanie odgórne (ang. <foreign xml:lang="en"><term cxlxt:index="foreign">top-down processing</term></foreign>)</term><meaning id="UUID5a7fab58-ccd1-48d8-7cb8-d6c178174efa"><para id="UUIDbe72954b-6c15-40dd-541336b5028f797d">na interpretację wrażeń zmysłowych wpływa dostępna wiedza, doświadczenia i myśli</para></meaning></definition><definition id="fs-idp30192176"><term cmlnle:reference="transdukcja">transdukcja (<term>przetwarzanie</term>) (ang. <foreign xml:lang="en"><term cxlxt:index="foreign">transduction</term></foreign>)</term><meaning id="UUIDe9ce7690-edeb-42d6-4550-aa2e5b2bdbd3"><para id="UUID322d6b19-d7eb-4918-782223f2c73b6fa5">zamiana energii bodźców zmysłowych na potencjał czynnościowy</para></meaning></definition></glossary></document>