<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Rozwiązywanie problemów</title>
<metadata xmlns:md="http://cnx.rice.edu/mdml">
  <md:content-id>m89669</md:content-id>
  <md:title>Rozwiązywanie problemów</md:title>
  <md:abstract/>
  <md:uuid>15c64b40-f035-44ed-a18d-84af5f00436e</md:uuid>
</metadata>

<content><para id="fs-idp7406912">Jak podwoić proporcje składników z przepisu na ciasto do pizzy? Rozwiązanie tego problemu jest dość proste: wystarczy pomnożyć wszystkie składniki przez dwa i gotowe. Zdarza się jednak, że stajemy przed problemami bardziej złożonymi. Masz do przygotowania z dnia na dzień pilny raport, musisz go za chwilę wydrukować, ale drukarka przestała działać. Co należy zrobić? Po pierwsze, zidentyfikować problem, a następnie zastosować strategię rozwiązania go.</para><section id="fs-idm10771072"><title id="UUID1a72d86c-89b7-4b50-43b59be7722f9ecc">Strategie rozwiązywania problemów</title><para id="fs-idm55655984">Jak podchodzisz do problemu, niezależnie od tego, czy jest to złożone zadanie matematyczne, czy zepsuta drukarka? Zanim znajdziesz rozwiązanie, jasno określ problem, czyli zidentyfikuj, co w tej sytuacji stanowi faktyczną trudność. Następnie zastanów się, jaka strategia rozwiązania problemu będzie najskuteczniejsza w tym konkretnym przypadku.</para><para id="fs-idm81082576"><term cmlnle:reference="strategia rozwiązywania problemu">Strategia rozwiązywania problemu</term> (ang. <foreign xml:lang="en"><term cxlxt:index="foreign">problem-solving strategy</term></foreign>) to plan działania zmierzający do znalezienia rozwiązania (<link target-id="Table_07_03_01"/>). Dobrze znaną strategią jest <term>metoda prób i błędów</term> (ang. <foreign xml:lang="en"><term cxlxt:index="foreign">trial and error</term></foreign>). Podejście to opisuje powiedzenie: „Jeśli nie uda ci się rozwiązać problemu za pierwszym razem, próbuj ponownie i jeszcze raz”. W przypadku niedziałającej drukarki możesz sprawdzić poziom tuszu, a jeśli to nie zadziała, możesz zobaczyć, czy papier się nie zakleszczył. Może się również okazać, że drukarka nie jest podłączona do komputera albo wtyczka zasilania została wyłączona z kontaktu. Stosując metodę prób i błędów, testujesz różne rozwiązania, aż znajdziesz to właściwe. Metoda ta jest powszechna, chociaż nie zalicza się do najbardziej skutecznych.</para><table id="Table_07_03_01" summary="A three column table describes problem solving strategies. From left to right the columns are labeled “Method; Description; and Example.” The first row, respectively, reads: “trial and error; continue trying different solutions until problem is solved; and restarting phone, turning off wifi, turning off Bluetooth in order to determine why your phone is malfunctioning.” The second row reads: “algorithm; step-by-step problem-solving formula; and instruction manual for installing new software on your computer.” The third row reads: “heuristic; general problem-solving framework; and working backwards, breaking a task into steps.”" class="top-captioned"><title id="UUIDff588780-7f47-49db-5a925832b1f12a35">Strategie rozwiązywania problemów.</title><tgroup id="UUID1d1d1809-3dc9-4c99-7c84d211ed7f232e" cols="3"><colspec id="UUID42f31292-0191-4680-408dac7368690214" colnum="1" colname="c1"/><colspec id="UUIDf19c15ec-0df5-4498-4d4f48c5d125abc7" colnum="2" colname="c2"/><colspec id="UUID13104e2f-00f7-45b3-6bfe298f56798a2d" colnum="3" colname="c3"/><thead id="UUIDc30f0c59-dfb8-42a7-7f20167c375cb120"><row id="UUID1c471899-4ef4-49fb-7c693fc98e35f89d"><entry id="UUID244c3632-50d1-437b-42699f61809019c1">Metoda</entry><entry id="UUIDcd497a3b-f581-4943-78d9360f21798df8">Opis</entry><entry id="UUIDa21400f1-cbae-41aa-6d7bd8f7133ae15b">Przykład</entry></row></thead><tbody id="UUID84c1769e-cb6a-4675-5cc75e54bebc4b05"><row id="UUID8bc030b9-4c61-4ac1-6df1cc9f02234cd7"><entry id="UUIDec972fc5-afe2-43ab-60fe68d3d273ffb3">Prób i błędów</entry><entry id="UUID958d7af5-cf8e-42f2-456ea95f7623ec78">próbowanie różnych rozwiązań, dopóki znajdzie się odpowiednie dla danego problemu</entry><entry id="UUIDb81239e5-b491-440f-74e344e417acbc62">ponowne uruchomienie telefonu, wyłączenie WiFi, wyłączenie Bluetootha w celu zdiagnozowania, dlaczego telefon nie działa</entry></row><row id="UUID8cee3b02-2b3b-4137-68879f351379ad35"><entry id="UUIDafffad23-bbb2-40ae-7de70ebb9f49e9fc">Algorytm</entry><entry id="UUID6a79f9d3-82c5-48b2-4e0009b3c7fa8d65">schemat rozwiązywania problemów krok po kroku</entry><entry id="UUID7e21bc2a-6649-49cc-6e23a66f9b23230e">instrukcja instalowania nowego oprogramowania na komputerze</entry></row><row id="UUID84295181-fa1a-4187-6b7645450b73eb55"><entry id="UUID1027f4d3-d7f9-46ab-472a7de5351d902d">Heurystyka</entry><entry id="UUIDed74a43c-0fa7-446e-4291663a9fb8273e">ogólne ramy rozwiązywania problemów</entry><entry id="UUIDc2955a7b-3b52-4f06-5efaca3330dbe870">strategia cofania się; dzielenie zadania na poszczególne etapy</entry></row></tbody></tgroup></table><para id="fs-idm40583184">Kolejną strategią jest <term>algorytm</term> (ang. <foreign xml:lang="en"><term cxlxt:index="foreign">algorithm</term></foreign>), czyli schemat rozwiązywania problemu dostarczający instrukcji krok po kroku, by uzyskać pożądany efekt (Kahneman, 2011). Algorytm można porównać do przepisu z bardzo szczegółowymi wskazówkami, którego zastosowanie za każdym razem daje taki sam rezultat. Codziennie korzystamy z algorytmów zaimplementowanych w silnikach wyszukiwarek internetowych takich jak Google. Algorytmy te m.in. decydują, które witryny pojawiają się jako pierwsze na liście wyszukanych wyników. Facebook również stosuje algorytmy do ustalenia, które posty mają być wyświetlone na tablicy. Uczymy się licznych algorytmów przez całe życie i stosujemy je nieustannie zarówno świadomie, jak i nieświadomie, począwszy od reguł gramatycznych, na procedurach rozwiązywania zadań matematycznych kończąc.</para><para id="fs-idp8055712">Istnieje również heurystyczna metoda rozwiązywania problemów. Podczas gdy algorytm musi być dokładnie zastosowany, abyśmy uzyskali prawidłowy rezultat, <term>heurystyka</term> (ang. <foreign xml:lang="en"><term cxlxt:index="foreign">heuristic</term></foreign>) stanowi ogólne wskazówki ułatwiające rozwiązanie problemu (Tversky i Kahneman, 1974). Możemy potraktować ją jak skrót myślowy wykorzystywany do rozwiązania problemu. Przykładem metody heurystycznej jest zasada „spod dużego palca” - bez wiedzy czy głębszego zastanowienia się. Mimo że oszczędza ona czas i energię w procesie podejmowania decyzji, nie zawsze prowadzi do racjonalnego rozwiązania. W zależności od sytuacji używane są różne rodzaje heurystyk, ale impuls do ich zastosowania pojawia się, gdy spełniony jest jeden z poniższych warunków (Pratkanis, 1989):</para><list id="UUIDf5a6ed86-fd4b-412a-45db-f01b72e26a70" list-type="bulleted"><item id="UUID76661762-426f-47cf-7505c17798abe411"><para id="UUID3130709e-a8e9-4e4d-6416350d0b3d9a77">gdy mamy nadmiar informacji,</para></item><item id="UUID48037322-c47e-4466-54272529d53fde52"><para id="UUID6e6217a6-cf49-4b4f-610c859f4fc40867">gdy czas na podjęcie decyzji jest ograniczony,</para></item><item id="UUID9e4d1cd5-0b54-4c3a-59e7ec21300129c8"><para id="UUID29c760fb-e5ca-49e3-7bbd14b505b154e7">gdy decyzja, którą należy podjąć, nie jest ważna,</para></item><item id="UUID3ac2fb9b-6b20-42e1-590c9baab887a892"><para id="UUID1c035dfb-7184-4ba2-6e799ec184184b9f">gdy dostęp do informacji w procesie podejmowania decyzji jest ograniczony,</para></item><item id="UUID99071c38-d5aa-4aa6-7e47381416fdb66b"><para id="UUID5705ca52-91c4-4f6e-66fa7e1bdabd4b6b">gdy odpowiednia heurystyka sama od razu przychodzi nam do głowy.</para></item></list><para id="UUID20460e9e-eb76-419a-7077-d586a5ff2f45"><term cmlnle:reference="strategia cofania się">Strategia cofania się</term> (ang. <foreign xml:lang="en"><term cxlxt:index="foreign">working backwards</term></foreign>) to przydatna metoda heurystyczna, w której zaczynasz rozwiązywać problem, skupiając się na celu. Załóżmy, że mieszkasz w Toruniu i otrzymujesz zaproszenie na ślub, który ma się odbyć w sobotę o 16.00 w Olsztynie. Musisz odpowiednio zaplanować trasę i czas wyjazdu, biorąc pod uwagę ewentualne korki. Jeżeli chcesz dojechać na ślub na 15.30, a bez korków dojazd do Olsztyna zajmuje 2,5 godziny, to o której godzinie musisz wyjść z domu? Prawdopodobnie nawet nie myślisz o tym, że regularnie stosujesz heurystykę cofania się do planowania różnych czynności w ciągu dnia.</para><para id="fs-idm26711856">Kolejna przydatna heurystyka to zasada realizacji dużego celu lub zadania poprzez podzielenie go na kilka mniejszych etapów. Metoda ta jest często stosowana na studiach przy większych projektach badawczych lub długich pracach pisemnych. Przykładowo studenci robią burzę mózgów, rozwijają tezę lub główny temat, po czym analizują go, porządkują informacje, tworząc konspekt, piszą wersję roboczą, następnie ją modyfikują i edytują, opracowują wersję końcową, porządkują bibliografię, czytają całą pracę i oddają gotowy projekt. Duże zadanie rozłożone na kilka mniejszych etapów staje się mniej przytłaczające.</para><note id="fs-idp39443200" type="note" class="psychology everyday-connection"><title id="UUID567a198d-ac16-4d0a-465c-34bb9ce516d7">Rozwiązywanie zagadek</title><para id="fs-idm81906192">Umiejętność rozwiązywania problemów możemy poprawiać, ćwicząc. Służą do tego popularne łamigłówki i zadania, np. sudoku. Sudoku to najczęściej diagram w kształcie kwadratu podzielonego na mniejsze kwadraty (9 × 9 pól). Poniżej znajduje się proste sudoku (<link target-id="Figure_07_03_Sudoku"/>) w diagramie 4 × 4. Aby rozwiązać zagadkę, należy uzupełnić puste pola cyframi 1, 2, 3 lub 4. Zasady są następujące: w każdym pogrubionym kwadracie, w każdym rzędzie i kolumnie suma cyfr musi wynieść 10. Jednak dana cyfra może pojawić się w danym kwadracie, rzędzie i kolumnie tylko raz. Zmierzcie czas podczas rozwiązywania tej łamigłówki i porównajcie go z wynikami kolegów i koleżanek z grupy.</para><figure id="Figure_07_03_Sudoku"><media id="UUID52fce058-b052-4595-4ed5-cb7668bdadbc" alt=""><image src="../../media/CNX_Psych_07_03_Sudoko.jpg" mime-type="image/jpeg"/></media><caption id="UUIDef5684d7-f349-4fae-406ec76980c02635">Ile czasu zajęło ci rozwiązanie tej łamigłówki? (Rozwiązanie znajdziesz na końcu tego podrozdziału).</caption></figure><para id="fs-idp18699600">Oto inna popularna łamigłówka (<link target-id="Figure_07_03_DotsAndLines"/>), która odwołuje się do umiejętności rozumowania przestrzennego. Połącz wszystkie dziewięć kropek czterema liniami prostymi, nie odrywając ołówka od kartki papieru.</para><figure id="Figure_07_03_DotsAndLines"><media id="UUID6cc4e0f9-5a3e-4ab0-4488-68f71584b178" alt=""><image src="../../media/CNX_Psych_07_03_DotsAndLines.jpg" mime-type="image/jpeg"/></media><caption id="UUID023d780f-5c4e-4eb0-636250a45afd6fc3">Udało się? (Rozwiązanie znajdziesz na końcu tego podrozdziału). Po rozszyfrowaniu tej zagadki na pewno zapamiętasz jej rozwiązanie.</caption></figure><para id="fs-idm101365104">A teraz przyjrzyj się poniższej łamigłówce logicznej o nazwie „Zagadkowa waga” (<link target-id="Figure_07_03_SamLoyd"/>). Jej autor, <term cmlnle:reference="Loyd, Sam (1841-1911)" cxlxt:index="name" cxlxt:name="Loyd, Sam" cxlxt:born="1841" cxlxt:died="1911">Sam Loyd</term> (1841-1911), przez całe życie tworzył i udoskonalał niezliczone ilości zagadek (Cyclopedia of Puzzles, b.d.).</para><figure id="Figure_07_03_SamLoyd"><media id="UUID0697781a-e9fa-4aea-5b77-6f78a80f90f0" alt=""><image src="../../media/CNX_Psych_07_03_SamLoyd.jpg" mime-type="image/jpeg"/></media><caption id="UUID6912ce43-28f2-48ad-41bfea0970c9d4bc">Jakie kroki doprowadziły cię do rozwiązania zagadki przedstawionej na archiwalnej ilustracji? (Tłumaczenie tekstu z ilustracji: Skoro teraz szale wagi się równoważą/ a także równoważą się przy takim ułożeniu/ ile szklanych kulek potrzeba do uzyskania równowagi przy takim obciążeniu?). Prawidłową odpowiedź znajdziesz na końcu tego podrozdziału.</caption></figure></note></section><section id="fs-idp55827040"><title id="UUID0c27a42e-c008-4a60-7934116766137385">Pułapki na drodze do rozwiązania problemu</title><para id="fs-idp83546720">Nie wszystkie problemy da się skutecznie rozwiązać. Kiedy tak się dzieje? <term cmlnle:reference="Einstein Albert (1879-1955)" cxlxt:index="name" cxlxt:name="Einstein, Albert" cxlxt:born="1879" cxlxt:died="1955">Albert Einstein</term> (1879-1955)powiedział: „Szaleństwem jest robić wciąż to samo i oczekiwać odmiennych rezultatów”. Wyobraź sobie osobę w pokoju z czterema wyjściami. Drzwi, które dotąd zawsze były otwarte, są teraz zamknięte. Osoba, przyzwyczajona do wychodzenia z pokoju tymi konkretnymi drzwiami, próbuje się przez nie wydostać, mimo że trzy pozostałe wyjścia są otwarte. Człowiek ten czuje się uwięziony, jednak wystarczy, że otworzy inne drzwi zamiast za wszelką cenę próbować wyjść przez te zamknięte. <term cmlnle:reference="nastawienie umysłowe">Nastawienie umysłowe</term> (ang. <foreign xml:lang="en"><term cxlxt:index="foreign">mental set</term></foreign>) to sytuacja, w której usilnie dążysz do rozwiązania problemu w sposób, który wcześniej był skuteczny, ale ewidentnie nie sprawdza się tym razem.</para><para id="fs-idp7857216"><term cmlnle:reference="fiksacja funkcjonalna">Fiksacja funkcjonalna</term> (ang. <foreign xml:lang="en"><term cxlxt:index="foreign">functional fixedness</term></foreign>) to rodzaj nastawienia umysłowego, w którym nie dostrzegasz możliwości zastosowania przedmiotu w sposób odbiegający od jego pierwotnego przeznaczenia. Duncker (1945) przeprowadził przełomowe badanie nad fiksacją funkcjonalną. Uczestnicy eksperymentu otrzymali świeczkę, paczkę zapałek i pudełko pinezek. Zostali poproszeni o wykorzystanie tych przedmiotów do takiego przymocowania świeczki do ściany, aby wosk nie kapał na stół. Aby rozwiązać ten problem musieli przełamać swoją fiksacje funkcjonalną (<link target-id="UUIDaa09d605-3039-4c0d-7e17-ea3a0f76412b"/>). Podczas misji <emphasis effect="italics">Apollo 13</emphasis> na Księżyc inżynierowie z centrum dowodzenia NASA musieli pokonać fiksację funkcjonalną, by uratować życie astronautów na pokładzie statku kosmicznego. Eksplozja w module rakiety uszkodziła kilka systemów. Przez problemy z filtrami i rosnący poziom dwutlenku węgla astronautom groziło zatrucie. Inżynierowie doradzili im, by użyli rezerwowych plastikowych torebek, taśmy i przewodów pneumatycznych do stworzenia prowizorycznego filtra powietrza, co ostatecznie uratowało im życie.</para><para id="UUIDbfa61109-2b83-42cf-5fdd-d65dbb559299"/><figure id="UUIDaa09d605-3039-4c0d-7e17-ea3a0f76412b"><media id="UUID43e1b249-676e-430d-6651-f17933a3b18c" alt=""><image src="../../media/Figure 7.10.jpg" mime-type="image/jpeg"/></media><caption id="UUID5d6474ea-832c-440a-4efa-9795d62aa61a">W klasycznym eksperymencie Dunckera uczestnicy otrzymywali przedmioty przedstawione w (A) i byli proszeni o rozwiązanie problemu. Rozwiązanie zamieszczono w dolnej części rysunku (B).</caption></figure><note id="fs-idp23754352" type="note" class="psychology link-to-learning"><para id="fs-idm59356784">Zobacz <link url="http://openstax.org/l/Apollo13">scenę z filmu <emphasis effect="italics">Apollo 13</emphasis></link>, w której inżynierowie z NASA otrzymują zadanie wymagające przezwyciężenia fiksacji funkcjonalnej.</para></note><para id="fs-idp34596688">Badacze analizowali, czy kultura wpływa na fiksację funkcjonalną. W pewnym eksperymencie uczestnicy z grupy plemion Jiwaro w Ekwadorze zostali poproszeni o użycie przedmiotu do celu innego niż jego pierwotne przeznaczenie. Opowiedziano im historię o niedźwiedziu i króliku oddzielonych rzeką i poproszono, aby spośród przedmiotów takich jak łyżka, filiżanka, gumki do ścierania itd. wybrali jeden, który mógłby pomóc zwierzętom się spotkać. Łyżka była jedynym wystarczająco długim przedmiotem, by sięgnąć na drugi brzeg wyimaginowanej rzeki. Jednak gdy prezentowano ją w sposób obrazujący jej normalne użycie, wybór tego przedmiotu do rozwiązania problemu zajmował uczestnikom więcej czasu (German i Barrett, 2005). Badacze chcieli sprawdzić, czy ekspozycja na mocno wyspecjalizowane narzędzia mieszkańców krajów uprzemysłowionych, wpływa na łatwość przełamywania fiksacji funkcjonalnej. Ustalono, że fiksacja funkcjonalna występuje zarówno w kulturach uprzemysłowionych, jak i nieuprzemysłowionych (German i Barrett, 2005).</para><para id="fs-idm130151376">Do podejmowania odpowiednich decyzji wykorzystujemy wiedzę i logiczne myślenie, które zazwyczaj są pewne i trafne. Czasem jednak ulegamy różnym błędom poznawczym lub osobom manipulującym sytuacją. Załóżmy na przykład, że razem z trójką przyjaciół chcesz wynająć mieszkanie. Dysponujecie łącznym budżetem 1600 zł. Pośrednik pokazuje wam w tej cenie tylko dość zniszczone lokale, a następnie bardzo ładne mieszkanie, ale za 2000 zł. Czy poprosisz każdego z przyjaciół o wyższą składkę na czynsz, żeby wynająć lokum za 2000? Dlaczego pośrednik pokazywał mieszkania w złym stanie i jedno atrakcyjne? Prawdopodobnie chciał rzucić wyzwanie twojemu <term cmlnle:reference="efekt zakotwiczenia">efektowi zakotwiczenia</term> (ang. <foreign xml:lang="en"><term cxlxt:index="foreign">anchoring bias</term></foreign>). Pojawia się on, gdy przy podejmowaniu decyzji lub rozwiązywaniu problemu skupiasz się na jednej informacji, traktując ją jako swój punkt odniesienia. W powyższym przykładzie tak bardzo koncentrujesz się na kwocie, jaką chcesz wydać, że możesz nie zauważyć, jakie mieszkania są dostępne w danym przedziale cenowym.</para><para id="fs-idm73967264"><term cmlnle:reference="efekt potwierdzenia">Efekt potwierdzenia</term> (in. <term>błąd konfirmacji</term>) (ang. <foreign xml:lang="en"><term cxlxt:index="foreign">confirmation bias</term></foreign>) to tendencja do skupiania się na informacji, która potwierdza twoje przekonania. Przykładowo, jeśli uważasz, że twój profesor jest niemiły, dostrzegasz wszystkie przypadki jego nieuprzejmego zachowania, ignorując liczne życzliwe gesty. <term cmlnle:reference="błąd pewności wstecznej">Błąd pewności wstecznej</term> (ang. <foreign xml:lang="en"><term cxlxt:index="foreign">hindsight bias</term></foreign>) prowadzi do przekonania, że zdarzenie, które właśnie miało miejsce, można było przewidzieć, choć w rzeczywistości wcale tak nie było. Innymi słowy, żywimy przekonanie, że od początku wiemy, że tak to wszystko się potoczy. <term cmlnle:reference="heurystyka reprezentatywności">Heurystyka reprezentatywności</term> (ang. <foreign xml:lang="en"><term cxlxt:index="foreign">representative bias</term></foreign>) opisuje tendencyjny sposób myślenia, w którym nieświadomie traktujemy kogoś lub coś jako stereotypowego przedstawiciela swojej kategorii. Na przykład zakładasz, że twój profesor spędza czas wolny, czytając książki i prowadząc intelektualne rozmowy, bo fakt, że może grać w siatkówkę albo chodzić do wesołego miasteczka, nie pasuje do stereotypu profesora.</para><para id="fs-idp35880832">Jest jeszcze <term>heurystyka dostępności</term> (ang. <foreign xml:lang="en"><term cxlxt:index="foreign">availability heuristic</term></foreign>) polegająca na podejmowaniu decyzji z wykorzystaniem przykładu, informacji lub niedawnego doświadczenia, czyli łatwo dostępnego w pamięci rozwiązania, mimo że niekoniecznie najlepiej pasuje ono do danej sytuacji. Błędy poznawcze „utrwalają to, co zostało już ustalone – wspierają naszą wcześniejszą wiedzę, przekonania, nastawienia i hipotezy” (Aronson, 1995; Kahneman, 2011). Zestawienie tych błędów przedstawia <link target-id="Table_07_03_02"/>.</para><para id="UUID19fd4ea2-7ee8-46d3-4922-57537c773042">Zwróćmy uwagę, że efekty zakotwiczenia, potwierdzenia i wstecznej pewności prowadzą do niepoprawnego rozwiązania, natomiast heurystyka reprezentatywności i dostępności mogą, ale nie muszą, przyczyniać się do podejmowania niewłaściwych decyzji.</para><table id="Table_07_03_02" summary="A two-column table summarizes various decision biases. The left column is titled “Bias” and the right column is titled “Description.” Respectively, the first row contains: “anchoring” and “tendency to focus on one particular piece of information when making decisions or problem-solving.” The second row contains: “confirmation” and “focuses on information that confirms existing beliefs.” The third row contains: “hindsight” and “belief that the event just experienced was predictable.” The fourth row contains: “representative” and “unintentional stereotyping of someone or something.” The fifth row contains: “availability” and “decision is based on an available precedent or example that may be faulty.”" class="top-captioned"><title id="UUID83a4b51c-2628-47f7-70d4ec415db83a1a">Zestawienie błędów decyzyjnych.</title><tgroup id="UUID5f5c00fd-2a9a-4634-56c76b934ee5e339" cols="2"><colspec id="UUID7c400157-acc4-4ede-5018d4a7a72ff574" colnum="1" colname="c1"/><colspec id="UUIDca1ab141-c637-4a5b-53c220b808241af0" colnum="2" colname="c2"/><thead id="UUID42d3c93f-4719-4175-6a765adf7870fc46"><row id="UUID146a8bbc-d990-43b0-58da0cd7417cf1fa"><entry id="UUID240f6c4e-8b09-4805-7d1d4680b4a92482">Błąd</entry><entry id="UUID98283808-6a6a-49a6-57663b0888a51936">Opis</entry></row></thead><tbody id="UUID0bc1e6d7-d1e2-474a-71c755e3a9009e54"><row id="UUIDdcb88eb5-26ac-46dc-7c6b7e4e6f9f8584"><entry id="UUIDe4c8e6b6-ff7f-4a8e-6ce9a206a59330ed">Efekt zakotwiczenia</entry><entry id="UUID5a001fc3-7093-4549-717914ef6f8a71a2">tendencja do koncentrowania się przy podejmowaniu decyzji lub rozwiązywaniu problemu na jednej konkretnej, najczęściej pierwszej informacji</entry></row><row id="UUID8a03fbd3-4bb3-4766-4ad7bf7425ee27aa"><entry id="UUIDd51b2e21-6be3-4b26-6d58e33604b78a60">Efekt potwierdzenia </entry><entry id="UUID8550a47b-e728-48d1-414f6b2505fe7f76">tendencja do koncentrowania się na informacjach, które potwierdzają istniejące przekonania</entry></row><row id="UUIDc248863d-cefb-47aa-6e9a3b75f695eedb"><entry id="UUIDbb99540e-94b0-4310-74bafa84e8d552c7">Błąd pewności wstecznej </entry><entry id="UUID5f9ab2fd-661a-482a-54c62186749a2464">przekonanie ujawniające się po zaistnieniu zdarzenia, że dana sytuacja była do przewidzenia</entry></row><row id="UUIDdf9dec5e-e701-41cf-404aa8894aeac619"><entry id="UUID0c01ae2c-89d3-406f-45abfee2b923416c">Heurystyka reprezentatywności </entry><entry id="UUID7bc2390b-7898-4963-5f6a73f5bddc80bc">nieświadome traktowanie kogoś lub czegoś stereotypowo</entry></row><row id="UUID438e0f38-339f-4640-6780571fdb525756"><entry id="UUID20bbc871-7c08-40d1-4720808c05d28452">Heurystyka dostępności</entry><entry id="UUID12b9b47d-c5cf-490d-7148313956ba6ae2">tendencja do koncentrowania się na łatwo dostępnym w pamięci, ale niekoniecznie trafnym precedensie lub przykładzie</entry></row></tbody></tgroup></table><note id="fs-idm33205008" type="note" class="psychology link-to-learning"><para id="fs-idp10384560">Wejdź na <link url="http://openstax.org/l/CogBias">tę stronę</link> i zobacz pouczający teledysk nagrany przez nauczyciela w celu wyjaśnienia studentom psychologii tych i innych błędów poznawczych.</para></note><para id="fs-idm116954640">Czy udało ci się ustalić, ile kulek trzeba położyć na wadze na <link target-id="Figure_07_03_SamLoyd" cmlnle:case="locative"/>? Dziewięć. A jak ci poszło z zagadkami na <link target-id="Figure_07_03_Sudoku" cmlnle:case="locative"/> i <link target-id="Figure_07_03_DotsAndLines" cmlnle:case="locative"/>? Oto odpowiedzi (<link target-id="Figure_07_03_Solutions"/>).</para><figure id="Figure_07_03_Solutions"><media id="UUID5cf1a9b5-6eba-4959-4eeb-9288d6f51c33" alt=""><image src="../../media/CNX_Psych_07_06_Solutions.jpg" mime-type="image/jpeg"/></media><caption id="UUIDf860bb56-89d4-4222-65aa-325107162b9b">Rozwiązania zagadek z <link target-id="Figure_07_03_Sudoku" cmlnle:case="locative"/> i <link target-id="Figure_07_03_DotsAndLines" cmlnle:case="locative"/>.</caption></figure></section><section id="fs-idp43883184" class="summary"><title id="UUID3b71e301-be02-4c7b-453c6d923d9faf22">Summary</title><para id="fs-idm8905680">Istnieje wiele różnych strategii rozwiązywania problemów. Do typowych zaliczamy metodę prób i błędów, stosowanie algorytmów i heurystyki. Do złożonych problemów warto podejść etapowo i podzielić je na mniejsze kroki, które, realizowane pojedynczo, doprowadzą do końcowego całościowego rozwiązania. Przeszkodami w rozwiązywaniu problemów mogą być nastawienie umysłowe, fiksacja funkcjonalna i różnego rodzaju tendencyjności w myśleniu ograniczające zdolność do podejmowania trafnych decyzji.</para></section><section id="fs-idm35776032" class="review-questions"><title id="UUID5bac3e11-2451-42a0-508ec4a4f8e5e164">Review Questions</title><exercise id="fs-idm138779696"><problem id="fs-idp10693616"><para id="fs-idp30333520">Określona formuła, która gwarantuje rozwiązanie problemu to________.</para><list id="UUIDdab3e905-c735-400a-5654-dddcfaffe3c5" list-type="enumerated" number-style="upper-alpha"><item id="UUID62100a23-105c-4b82-63cf0c963abacf17"><para id="UUIDc1d06c9c-a4f0-48ff-50d1ba301b5f44bf">algorytm</para></item><item id="UUID564eccc8-dbfa-4129-49e7dcad88112747"><para id="UUID2dbe62b6-86d5-44bb-504b3a9a295a2d21">heurystyka</para></item><item id="UUIDca9c81f0-bb81-4dae-7e3df73c8c2ba442"><para id="UUID8c2e6ad0-014c-428f-6b4b6df49699cf9e">nastawienie umysłowe</para></item><item id="UUIDcfbdcf9f-7165-436f-7709b5774fda147c"><para id="UUIDc8a9b4cb-9a20-40af-5a0c2d6fc0ab1ee3">metoda prób i błędów</para></item></list></problem><solution id="fs-idm116000736"><para id="fs-idm78022208">A</para></solution></exercise><exercise id="fs-idm172007920"><problem id="fs-idm142271712"><para id="fs-idm58318464">Przepis w formie ogólnych wskazówek, jak rozwiązać problem, to________.</para><list id="UUID2c39b172-859a-461a-5c3f-9896f519b8ad" list-type="enumerated" number-style="upper-alpha"><item id="UUID1dfd8578-2c62-4bc3-765871b8492df771"><para id="UUID536f0d90-f4ad-4fae-6d938101cb9db234">algorytm</para></item><item id="UUIDd1947fbb-1d6d-484e-6e7bdbe41678b33e"><para id="UUIDa0c985e2-a5d1-4613-417a77e4ed6b1297">heurystyka</para></item><item id="UUIDd057bd6d-0c2b-4ed7-5b6d98383b21f24d"><para id="UUIDc7cef9cc-b3b8-41ed-7eb33af2936b1ff1">nastawienie umysłowe</para></item><item id="UUIDaabb3b12-4771-4a16-748f54fb71f3d772"><para id="UUID296ad48b-99b0-44f1-75609dbb74e044a8">metoda prób i błędów</para></item></list></problem><solution id="fs-idm42789936"><para id="fs-idm38833888">B</para></solution></exercise><exercise id="fs-idm104965904"><problem id="fs-idm106446752"><para id="fs-idp41264048">Który rodzaj efektu polega na ograniczeniu się do jednego aspektu problemu?</para><list id="UUIDf872e69d-b811-459c-4f3a-48c68da56f2e" list-type="enumerated" number-style="upper-alpha"><item id="UUIDbe455625-fa18-47dd-5fd04af1e6b89cfb"><para id="UUIDe2090826-e2f5-4f0f-73e26dc29de0df28">efekt zakotwiczenia</para></item><item id="UUID665f263a-a1b5-46bc-542ef2dc8d09dde7"><para id="UUID06b78441-e078-427d-58e44b2f33005f84">efekt potwierdzenia</para></item><item id="UUIDbc60245b-0f01-4de8-4a8c83e40653dd6c"><para id="UUID52dcca67-b88e-431d-74097759ea15cfaf">heurystyka reprezentatywności</para></item><item id="UUID5a4c8b14-45b8-4b6a-78162756de3d6f12"><para id="UUID9283afa2-ce5d-4380-62f28646d359ab71">heurystyka dostępności</para></item></list></problem><solution id="fs-idp68831600"><para id="fs-idm46265232">A</para></solution></exercise><exercise id="fs-idm83509360"><problem id="fs-idm162953552"><para id="fs-idm39228112">Który rodzaj błędu polega na wykorzystaniu stereotypu przy podejmowaniu decyzji?</para><list id="UUIDbf895b45-b4fa-4493-4425-a9ff81f62578" list-type="enumerated" number-style="upper-alpha"><item id="UUID5a43e8fb-6f1c-4c00-49ad13b9117a0e22"><para id="UUID492b42ce-61c9-4df4-7bb06da4e6bd99a1">efekt zakotwiczenia</para></item><item id="UUID8cecbe28-2904-411d-48f9cbc8ab1bccd0"><para id="UUID7e02dad8-a6dd-4f7f-494e297cba97c75b">efekt potwierdzenia</para></item><item id="UUID6bcae113-0ef5-4457-5d6c5e1d63a9231d"><para id="UUID579852f4-3ffd-4eac-76fd0422cb1e2d02">heurystyka reprezentatywności</para></item><item id="UUID8ae491eb-0780-4458-70d4781eeb07f9d7"><para id="UUIDf9343e01-c7c6-42d2-4789dfdfb3c74b6a">heurystyka dostępności</para></item></list></problem><solution id="fs-idm12467760"><para id="fs-idm111666992">C</para></solution></exercise></section><section id="fs-idm98787904" class="critical-thinking"><title id="UUID1278035f-45f2-4511-594a02a8288fed6b">Critical Thinking Questions</title><exercise id="fs-idm56559376"><problem id="fs-idp72670272"><para id="fs-idm36227776">Czym jest fiksacja funkcjonalna i jak jej przezwyciężenie pomaga rozwiązywać problemy?</para></problem><solution id="fs-idp76554528"><para id="fs-idm45700016">Fiksacja funkcjonalna występuje, gdy nie dostrzegasz możliwości wykorzystania danej rzeczy w sposób odbiegający od jej pierwotnego przeznaczenia. Na przykład, gdy potrzebujesz czegoś do podtrzymania plandeki w czasie deszczu, a masz do dyspozycji tylko widły, musisz wyzbyć się przeświadczenia, że służą one wyłącznie do prac w ogrodzie, i uświadomić sobie, że można je wetknąć w ziemię, zarzucić na nie plandekę i dzięki temu przytrzymać ją w górze.</para></solution></exercise><exercise id="fs-idm12089648"><problem id="fs-idm25548448"><para id="fs-idm62248960">W jaki sposób algorytm oszczędza czas i energię podczas rozwiązywania problemu?</para></problem><solution id="fs-idm115980752"><para id="fs-idm56810912">Algorytm to potwierdzona formuła uzyskania pożądanego rezultatu. Oszczędza czas, ponieważ postępując zgodnie z nim, rozwiążesz problem bez konieczności poszukiwania sposobu rozwiązania. Nie trzeba wszystkiego wymyślać od początku.</para></solution></exercise></section><section id="fs-idm39905440" class="personal-application"><title id="UUIDf64fb2d0-862e-4928-7ea52fd096615de3">Personal Application Question</title><exercise id="fs-idp38452032"><problem id="fs-idm118283296"><para id="fs-idm116337200">Czy zauważasz u siebie któryś z omówionych powyżej błędów przy podejmowaniu decyzji? W jaki sposób wpłynął on na twoją decyzję w przeszłości i jak możesz wykorzystać tę świadomość do poprawy zdolności podejmowania decyzji w przyszłości?</para></problem></exercise></section></content><glossary><definition id="fs-idp2076640"><term cmlnle:reference="algorytm">algorytm (ang. <foreign xml:lang="en"><term cxlxt:index="foreign">algorithm</term></foreign>)</term><meaning id="UUID6ac6a8e7-6211-4fa5-5d18-24af73a82d54"><para id="UUIDb12d8745-a1c2-4370-4c0b5bc2d47ece23">strategia rozwiązywania problemów będąca zbiorem ściśle określonych wskazówek</para></meaning></definition><definition id="fs-idm117584624"><term cmlnle:reference="efekt zakotwiczenia">efekt zakotwiczenia (ang. <foreign xml:lang="en"><term cxlxt:index="foreign">anchoring bias</term></foreign>)</term><meaning id="UUIDdd272860-8906-45d3-749e-26a7c261cdf5"><para id="UUID51ec5739-472b-4074-69778d0385573a8f">chwyt heurystyczny polegający na skupieniu się (zafiksowaniu) w procesie decyzyjnym lub podczas rozwiązywania problemów na pojedynczym punkcie odniesienia</para></meaning></definition><definition id="fs-idp23939504"><term cmlnle:reference="heurystyka dostępności">heurystyka dostępności (ang. <foreign xml:lang="en"><term cxlxt:index="foreign">availability heuristic</term></foreign>)</term><meaning id="UUID1cd6efa1-5677-4678-62d4-6b2f783c0b2f"><para id="UUIDdc36b8c5-a809-4766-45cebf7ac105f40c">błąd heurystyczny polegający na podjęciu decyzji tylko na podstawie łatwo dostępnych informacji</para></meaning></definition><definition id="fs-idm7379696"><term cmlnle:reference="efekt potwierdzenia">błąd konfirmacji (efekt potwierdzenia) (ang. <foreign xml:lang="en"><term cxlxt:index="foreign">confirmation bias</term></foreign>)</term><meaning id="UUIDd7057874-c593-47aa-74d3-0489190d503a"><para id="UUID72852a01-be41-4796-7b217c0931870222">błąd heurystyczny polegający na koncentrowaniu się na informacjach, które potwierdzają istniejące przekonania</para></meaning></definition><definition id="fs-idp31959856"><term cmlnle:reference="fiksacja funkcjonalna">fiksacja funkcjonalna (ang. <foreign xml:lang="en"><term cxlxt:index="foreign">functional fixedness</term></foreign>)</term><meaning id="UUID96da0102-f5ff-49ad-6526-6aa733c4b9c8"><para id="UUID77326912-4b4d-4c15-6245dfe43c56f130">nastawienie uniemożliwiające wymyślenie innego zastosowania przedmiotu niż to, do którego został przeznaczony</para></meaning></definition><definition id="fs-idp576320"><term cmlnle:reference="heurystyka">heurystyka poznawcza (ang. <foreign xml:lang="en"><term cxlxt:index="foreign">heuristic</term></foreign>)</term><meaning id="UUID95831318-f2f9-42fa-7323-055f6158c97d"><para id="UUID37b24566-3503-4157-4a120ceb1f35092d">skrót myślowy, który przyśpiesza rozwiązanie problemu</para></meaning></definition><definition id="fs-idp57737840"><term cmlnle:reference="błąd pewności wstecznej">błąd pewności wstecznej (ang. <foreign xml:lang="en"><term cxlxt:index="foreign">hindsight bias</term></foreign>)</term><meaning id="UUIDed7f64e9-71d1-462c-6b97-0b3aaa20c9fb"><para id="UUID3836e24a-027c-4316-4c51d7e075f9811f">skłonność do przekonania, że wydarzenie, którego doświadczyliśmy, zostało przez nas przewidziane</para></meaning></definition><definition id="fs-idm58035616"><term cmlnle:reference="nastawienie umysłowe">nastawienie umysłowe (ang. <foreign xml:lang="en"><term cxlxt:index="foreign">mental set</term></foreign>)</term><meaning id="UUID854be495-de1b-4796-4751-5ecddf51c04b"><para id="UUID064531ac-2987-4955-79057bcf199e4c03">ciągłe, mimo że nieskuteczne, używanie starej metody rozwiązywania problemu</para></meaning></definition><definition id="fs-idp31995952"><term cmlnle:reference="strategia rozwiązywania problemu">strategia rozwiązywania problemu (ang. <foreign xml:lang="en"><term cxlxt:index="foreign">problem-solving strategy</term></foreign>)</term><meaning id="UUID9148d5d5-079c-4413-74ad-94c46964a4fa"><para id="UUID4822ba77-b865-4d30-6bdf46f707969c34">metoda rozwiązywania problemów</para></meaning></definition><definition id="fs-idm59079984"><term cmlnle:reference="heurystyka reprezentatywności">heurystyka reprezentatywności (ang. <foreign xml:lang="en"><term cxlxt:index="foreign">representative bias</term></foreign>)</term><meaning id="UUIDefdd94b3-41a5-45b8-6618-3fcdf91da928"><para id="UUID3d94e69d-ec21-4442-5bbe57a4107129f6">błąd heurystyczny polegający na przyporządkowaniu osób lub obiektów do danej grupy bez istotnych podstaw do takiego osądu</para></meaning></definition><definition id="fs-idm82407696"><term cmlnle:reference="metoda prób i błędów">metoda prób i błędów (ang. <foreign xml:lang="en"><term cxlxt:index="foreign">trial and error</term></foreign>)</term><meaning id="UUID06362cb8-525c-46d7-4afd-7cbb7452c1c4"><para id="UUIDdcb4c4a0-0996-4c54-726df6dd5122bd46">strategia rozwiązywania problemów, w której kolejne próby uwzględniają poprawki wynikające z wcześniej popełnionych błędów, aż do znalezienia właściwego rozwiązania</para></meaning></definition><definition id="fs-idm208944"><term cmlnle:reference="strategia cofania się">strategia cofania się (ang. <foreign xml:lang="en"><term cxlxt:index="foreign">working backwards</term></foreign>)</term><meaning id="UUID2d5fd350-35ce-4b94-5035-bd4d195727a8"><para id="UUID17426dd9-d416-41f9-4ee2fd1a39a76344">metoda działania, w której na początku pracy nad rozwiązaniem problemu należy skupiać się na oczekiwanym rezultacie, a potem na tym, jak ten zamierzony efekt osiągnąć</para></meaning></definition></glossary></document>