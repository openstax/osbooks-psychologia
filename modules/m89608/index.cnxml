<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Motywacja do pracy</title>
<metadata xmlns:md="http://cnx.rice.edu/mdml">
  <md:content-id>m89608</md:content-id>
  <md:title>Motywacja do pracy</md:title>
  <md:abstract/>
  <md:uuid>7c65f88e-4923-4635-885e-da45a3bc16ef</md:uuid>
</metadata>

<content><para id="UUIDebe13de9-aa23-4afe-436b-40ee38790bf3">Badania i koncepcje dotyczące motywacji człowieka stanowią obszerny dział psychologii naukowej. W psychologii pracy i organizacji także powstały koncepcje odnoszące się specyficznie do <term cmlnle:reference="motywacja do pracy">motywacji do pracy</term> (ang. <foreign xml:lang="en"><term cxlxt:index="foreign">work motivation</term></foreign>).</para><section id="UUID02c82753-89f2-474a-5f8f-f892f5457ace"><title id="UUIDc1672ce4-d929-4d7e-6f43-663d995cdcfc">Teoria dwuczynnikowa i jej zastosowania</title><para id="UUIDebc87d5c-9d14-4be8-5dae-41d303829c21">Jedną z pierwszych, a jednocześnie do dziś przywoływaną i omawianą, jest teoria <term cmlnle:reference="Herzberg, Frederick (1923-2000)" cxlxt:index="name" cxlxt:name="Herzberg, Frederick" cxlxt:born="1923" cxlxt:died="2000">Fredericka Herzberga</term> (1923-2000), <term cmlnle:reference="Mausner, Bernard (ur. 1920)" cxlxt:index="name" cxlxt:name="Mausner, Bernard" cxlxt:born="1920">Bernarda Mausnera</term> (ur. 1920) i <term cmlnle:reference="Bloch Snydermann, Barbara (1932-2002)" cxlxt:index="name" cxlxt:name="Bloch Snydermann, Barbara" cxlxt:born="1932" cxlxt:died="2002">Barbary (Bloch) Snyderman</term> (1932-2002) z roku 1959. Określana jest ona nazwą <term>teoria dwuczynnikowa</term> (ang. <foreign xml:lang="en"><term cxlxt:index="foreign">two-factor theory</term></foreign>), gdyż autorzy opisali w niej dwa rodzaje czynników pracy, które wiążą się z różnymi odczuciami wobec pracy, a przez to pozwalają w różnym stopniu wpływać na motywację pracowników. Pierwsze z nich to tzw. czynniki <term cmlnle:reference="higiena pracy">higieny pracy</term> (ang. <foreign xml:lang="en"><term cxlxt:index="foreign">occupational hygiene</term></foreign>), związane z zewnętrznymi cechami pracy, takimi jak: wynagrodzenie, polityka firmy, jakość nadzoru, fizyczne warunki pracy, bezpieczeństwo, pewność pracy, stosunki międzyludzkie, status społeczny. Jeżeli ich poziom jest nieodpowiedni dla pracownika, wówczas pojawia się niezadowolenie z pracy, a zapewnienie ich odpowiedniego poziomu co prawda redukuje niezadowolenie, ale nie zwiększa motywacji do pracy. Druga grupa czynników to <term cmlnle:reference="motywator">motywatory</term> (ang. <foreign xml:lang="en"><term cmlnle:reference="motivator" cxlxt:index="foreign">motivators</term></foreign>), które związane są z wewnętrznymi cechami pracy, takimi jak: zawartość wykonywanych zadań, odpowiedzialność, osiągnięcia, doświadczanie uznania ze strony innych, możliwość awansu, możliwość rozwoju osobistego. Ich odpowiedni dla pracownika poziom pozwala mu odczuwać satysfakcję z pracy i zwiększa motywację do niej. Jeżeli motywatorów brakuje, satysfakcja i motywacja są obniżone.</para><note id="UUID8ebd653c-ec99-4e98-6800-7142b669a520" type="note" class="psychology dig-deeper"><para id="UUID12e7d6a6-6987-472f-74ad-1eea4d97e97e">Badania, które doprowadziły do sformułowania teorii dwuczynnikowej, miały charakter jakościowy. Przeprowadzono serię wywiadów, w których proszono o opisanie sytuacji, gdy osoba czuła się wyjątkowo zadowolona oraz wyjątkowo niezadowolona w swojej pracy. Po analizie wypowiedzi pokazano, że sytuacje zadowolenia były wiązane przede wszystkim z osobistymi osiągnięciami, poczuciem odpowiedzialności, docenienia ze strony innych, wykonywaniem ciekawych lub nowych zadań itp. Sytuacje niezadowolenia natomiast częściej odnosiły się do złych relacji społecznych, problemów z przełożonym, niesprawiedliwej oceny, warunków pracy, ogólnej polityki zarządzania w firmie itp.</para></note><para id="UUIDf98021ed-abb1-4ead-430a-469d6c24d8ee">Teoria dwuczynnikowa pokazała – co zostało potem potwierdzone kolejnymi badaniami – że jeżeli pracodawca chce, aby pracownicy wykazywali motywację do pracy, powinien zadbać nie tylko o warunki jej wykonywania, ale także o sam zakres wykonywanych zadań, które powinny dawać możliwość odczucia osobistego znaczenia. Na podstawie tych wniosków zaproponowano różne sposoby organizacji pracy, takiego jej podziału, aby każdy mógł odczuć i zrozumieć, że jego praca ma znaczenie, oraz utrzymać zainteresowanie wykonanymi zadaniami. Podstawowe metody takiego kształtowania zakresów obowiązków w pracy to:</para><list id="UUID3c502b0f-47ce-4c99-47cf-eccdde9d7ab2" list-type="bulleted"><item id="UUID1272617c-f645-428d-556d-82cbac44f8d6"><para id="UUID8af4f796-87aa-4d84-67ef-8ba7db574512">Wzbogacanie pracy – polega ono na ustaleniu obowiązków pracowników tak, aby zapewnić im wykonywanie w całości zadań składających się na efekt końcowy, w tym przede wszystkim planowania i oceny swojej pracy. Pozwala ono na poczucie przez pracownika osobistej odpowiedzialności za całościowy efekt zadania oraz zwiększenie swobody decydowania o sposobie wykonywania pracy, np. umożliwienie pracy z domu i w dowolnych godzinach.</para></item><item id="UUIDaef28979-b766-4e06-6540-975828f34245"><para id="UUIDb6c64b48-9d03-43e2-6804-3cd4e0323fc6">Rotacja pracy – to planowa zmiana stanowisk pracy przez wybranych pracowników na określony czas. Dzięki rotacji pracy zwiększają się kwalifikacje pracowników, przez co stają się oni bardziej elastyczni, poznają także naturę pracy w różnych działach organizacji, jej różnorodne problemy, co pozwala na wzrost identyfikacji z organizacją i ujednolicenie kultury organizacyjnej. I – co w tym kontekście najważniejsze – poznają inne realia pracy, co jest pobudzające i zmniejsza znużenie dotychczas wykonywanymi zadaniami.</para></item><item id="UUID78b57849-814b-4883-55f7-c21cb1a0ec41"><para id="UUIDe3cee8a5-34f9-46bc-66d4-48285b3673a4">Rozszerzanie pracy – jeżeli różne operacje dotyczące wykonania konkretnego zadania wykonywane są na różnych stanowiskach pracy, to można scalić je w całość. Oznacza to dodawanie do czynności podstawowych dla zadania czynności przygotowawczych, konserwacyjnych, związanych z obsługą miejsca pracy itp. Pozwala to na urozmaicenie pracy przez zróżnicowanie rodzaju wykonywanych czynności i zwiększenie swobody sposobu wykonywania pracy oraz poszerzenie wiedzy na temat wykonywanego zadania. Rozszerzanie może zostać też dostosowane do preferencji pracownika przez dodanie do jego zakresu obowiązków tych zadań, które on sam spostrzega jako ważne dla całości. Rozszerzanie pracy odróżnia od wzbogacania przede wszystkim to, że kładzie ono nacisk na zróżnicowanie wykonywanych zadań, a nie - jak wzbogacanie - na zwiększenie odpowiedzialności za całość pracy.</para></item></list><figure id="UUIDa5fa9622-b0c1-4e5b-50e4-159ddac870f8"><media id="UUID26aedd3e-43fa-429a-5c04-f2e550962c5b" alt="UZUPEŁNIĆ"><image src="../../media/organizacja.png" mime-type="image/png"/></media><caption id="UUID60a4c7f1-69b7-4220-466f-0fbb90659348">Sposoby zmiany organizacji pracy pozwalające na zwiększenie motywacji.</caption></figure><note id="UUID1502695e-3237-4389-55d7-c15062b62d87" type="note" class="psychology dig-deeper"><title id="UUID83004a89-f3ba-49bf-5d92-6d14a343b202">Autonomiczna grupa zadaniowa</title><para id="UUID6a8c2726-c856-460a-6083-4f94f8584d94">Specyficznym sposobem wzbogacania pracy jest tworzenie autonomicznych grup zadaniowych. W przeciwieństwie do klasycznego sposobu pracy zespołu roboczego, w którym kierownik kieruje każdym podwładnym, wyznaczając zasady i rodzaj kontaktów pomiędzy nimi, zespół autonomiczny pracuje jako całość, a kierownik odbiera końcowy efekt pracy. Autonomiczna grupa zadaniowa ma uprawnienia do kontroli procesu wykonywania pracy i oceny jakości wykonania, podejmuje decyzje dotyczące składu grupy i ewentualnych jego zmian, zasad pracy i jej zakresu, metody i sposobu realizacji pracy, podziału na zadania cząstkowe, przydziału czynności członkom w konkretnym zadaniu lub momencie, określania czasu pracy, tempa, przerw oraz nieobecności, a także ma prawo ustalenia zasad podziału nagród między członków.</para></note></section><section id="UUIDa044166e-f37e-49a5-5d5c-e0472859c564"><title id="UUID8d99a5e7-32ac-4fd2-64e3-82711853c42b">Koncepcje motywacji</title><section id="UUID8ff61eba-2d6b-40f9-5e59-50e6640afa43"><title id="UUIDd3369b2b-3fbe-4b7f-7d64-c050b40361f7">Motywacja jako zaspokojenie potrzeb</title><para id="UUID687fc7e8-0cb7-4588-42cd-b4a534005aef">Najbardziej znanym modelem potrzeb jest tzw. piramida Maslowa. Została ona opisana przez <term cmlnle:reference="Maslow, Abraham (1908-1970)" cxlxt:index="name" cxlxt:name="Maslow, Abraham" cxlxt:born="1908" cxlxt:died="1970">Abrahama Maslowa</term> (1908-1970) w latach 40. XX w. Uważał on, że potrzeby człowieka mogą być ujęte w pięć grup, które są uporządkowane hierarchicznie. Najbardziej podstawowe są potrzeby fizjologiczne, następne są potrzeby związane z poczuciem bezpieczeństwa, następnie potrzeby przynależności, potrzeby szacunku i na samym szczycie piramidy: potrzeby samorealizacji. Sztywna hierarchiczność modelu Maslowa i teza o niewykształcaniu się potrzeb wyższego poziomu przy braku zaspokojenia potrzeb niższego poziomu były szeroko krytykowane. Model ten, ponieważ miał za zadanie opisać jednocześnie bardzo zróżnicowane rodzaje motywów i dążeń, trudno jest wprost zastosować w obszarze motywowania do pracy. Ciekawszy z tego punktu widzenia jest trochę późniejszy model trzech potrzeb, sformułowany przez <term cmlnle:reference="McClelland, David (1917-1998)" cxlxt:index="name" cxlxt:name="McClelland, David" cxlxt:born="1917" cxlxt:died="1998">Davida McClellanda</term> (1917-1998). Trzy podstawowe w tym modelu potrzeby człowieka to:</para><list id="UUID4ce6ac1c-7ec5-4f61-4c17-4d93dcafdf45" list-type="bulleted"><item id="UUID584f009e-009f-4be1-7bdd-d87fb5a2e7d9"><para id="UUIDea495d9a-4430-415f-451b-ff4893c2cb6c"><term>potrzeba afiliacji</term> (ang. <foreign xml:lang="en"><term cxlxt:index="foreign">needs for affiliation</term></foreign>): utrzymywanie bezkonfliktowych, serdecznych i bliskich stosunków oraz gotowość do tworzenia nowych; relacje z innymi, które zaspokajają potrzebę afiliacji, nie są powierzchowne ani oparte na błahych uprzejmościach</para></item><item id="UUID42452cae-de0f-4f8a-48bf-8631ed52b23c"><para id="UUIDdc16d630-2224-43cb-7af8-31439179c90f"><term>potrzeba władzy</term> (ang. <foreign xml:lang="en"><term cxlxt:index="foreign">needs for power</term></foreign>): forsowanie swoich przekonań oraz decyzji, angażowanie się w rozstrzyganie sporów, instruowanie, kierowanie i nadzorowanie działań innych, dążenie do bycia formalnym lub faktycznym liderem grupy i osobą wpływową</para></item><item id="UUIDf3d92d57-26cc-40cb-5ffe-21804672c07f"><para id="UUID4ccb990e-1f74-4608-53d7-7aae7fbe91bd"><term>potrzeba osiągnięć</term> (ang. <foreign xml:lang="en"><term cxlxt:index="foreign">needs for achievements</term></foreign>): dążenie do bycia najlepszym, do osiągania sukcesów, preferowanie zadań, w których o sukcesie decydują przede wszystkim włożony wysiłek i kompetencje, gotowość do rozwiązywania sytuacji trudnych, perfekcjonizm w codziennych działaniach.</para></item></list><para id="UUIDaf13b438-11da-4cb0-5623-a78a084d2d3a"/><figure id="UUIDca2b2770-b89d-46ad-6412-b9f3d67a0c9c"><media id="UUID558d96ec-9220-4d5e-4f79-bffaf58ad792" alt="Czarna tablica, na której napisane jest: success, go get it."><image src="../../media/12 piqsels.com-id-frfjq.jpg" mime-type="image/jpeg"/></media><caption id="UUID69ec5eb4-6dd5-45e8-57e6-b3f2cf164a4e">Potrzeba osiągnięć jest jedną z motywacji sformułowanych przez Davida McClellanda.</caption></figure><para id="UUIDbfd535bf-8424-4baf-7e78-39fc9060c720">Opisane trzy podstawowe potrzeby występują, zdaniem autora, u wszystkich ludzi, ale zróżnicowane są indywidualnie pod względem siły każdej z nich. Ta specyficzna dla konkretnej osoby konfiguracja natężenia potrzeb kieruje preferencjami działań. Model ten bezpośrednio można odnieść do praktyki motywowania do pracy, gdyż pokazuje on, jak ważne jest dostosowanie treści zadań i sposobu ich wykonywania do indywidualnej konfiguracji potrzeb konkretnej osoby. Dla pracownika o dużym natężeniu potrzeby afiliacji ważne będzie, aby pracę wykonywać wraz z innymi ludźmi i mieć przez to możliwość nawiązywania z nimi trwałych relacji. Dla pracownika o dużym natężeniu potrzeby władzy ważne będzie, aby być dla innych autorytetem, mieć wpływ na ich sposób wykonywania pracy lub podejmowane decyzje. Dla pracownika o dużym natężeniu potrzeby osiągnięć ważne będzie, aby wykonywane zadania dawały poczucie spełnienia osobistego, rozwoju kompetencji, osiągania celów. Przełożony, który potrafi rozpoznać potrzeby swoich podwładnych, będzie w stanie przydzielać im takie zadania, jakie pozwolą na zaspokojenie potrzeb, a w związku z tym pracownicy będą mieli osobistą motywację do ich realizacji.</para></section><section id="UUID5fee7a4b-62f5-472f-7e8f-dca9fe5ef3c1"><title id="UUIDe6a5c782-f685-437b-59ed-5ec959efa76b">Motywacja jako poszukiwanie wzmocnień</title><para id="UUID066d249a-07fc-4856-5eeb-ff29ecb29ab2">Przesunięcie punktu ciężkości w rozważaniach nad motywacją z uniwersalnych modeli, opisujących całość funkcjonowania człowieka, na zrozumienie indywidualnych, specyficznych motywów kierujących preferencjami konkretnych działań zaowocowało m.in. <term cmlnle:reference="teoria samostanowienia">teorią samostanowienia</term> (ang. <foreign xml:lang="en"><term cxlxt:index="foreign">Self-Determination Theory</term></foreign>). Koncepcja ta, sformułowana przez <term cmlnle:reference="Ryan, Richard (ur. 1953)" cxlxt:index="name" cxlxt:name="Ryan, Richard" cxlxt:born="1953">Richarda Ryana</term> (ur. 1953) i <term cmlnle:reference="Deciego, Edward (ur. 1942)" cxlxt:index="name" cxlxt:name="Deciego, Edward" cxlxt:born="1942">Edwarda Deciego</term> (ur. 1942) w latach 80. XX wieku, zajmuje się motywacją do działań dobrowolnych. Jest efektem integracji wielu badań nad zachowaniem, kontrolą, sposobem definiowania celów itp. Za podstawowe dla funkcjonowania uznaje motywy rozwojowe i realizację potrzeb psychologicznych. Opisane w niej zostały dwa podstawowe pojęcia: <term>motywacja wewnętrzna</term> (ang. <foreign xml:lang="en"><term cxlxt:index="foreign">intrinsic motivation</term></foreign>) i <term>motywacja zewnętrzna</term> (ang. <foreign xml:lang="en"><term cxlxt:index="foreign">external motivation</term></foreign>).</para><para id="UUID859af8f8-f8ac-4bfb-6f09-91a954e8c258">Istotą motywacji zewnętrznej jest to, że cel, do którego dąży osoba, leży poza wykonywanym zadaniem. Może to być nagroda lub uniknięcie kary przydzielanej przez przełożonego, co powszechnie rozumiane jest właśnie jako motywy zewnętrzne. Autorzy zauważają jednak, że także wtedy, gdy osoba dąży do poczucia dumy z osiągniętego wyniku pracy albo gdy praca pozwala jej na realizację ważnych osobiście wartości, to cel także jest poza wykonywanym zadaniem. Tak więc tego typu motywy należy również zaliczyć do obszaru motywacji zewnętrznej.</para><para id="UUID49266873-3086-421c-63ad-203b777ec7b9">Motywacja wewnętrzna pojawia się wtedy, gdy działania podejmowane są ze względu na zadowolenie czerpane z samego działania, którego realizacja odczuwana jest jako spójna ze stanami wewnętrznymi, podnosząca dobrostan, dająca poczucie samorealizacji i rozwoju. Praca, która jest wykonywana z motywacji wewnętrznej, wymaga autonomii i swobody decyzji, braku zewnętrznych ograniczeń. Większości z nas tego typu działania kojarzą się głównie z czasem wolnym, poza pracą, gdy oddajemy się realizacji własnych zainteresowań. Przeanalizujmy więc różnicę między motywacją zewnętrzną a wewnętrzną na przykładzie czytania książki: jeżeli czytamy lekturę zadaną nam na jutrzejsze zajęcia albo książkę poleconą nam przez obytych w literaturze znajomych, którym chcemy dorównać, wówczas będziemy kierować się motywacją zewnętrzną. W obu tych przypadkach zadowolenie osiągniemy, gdy wreszcie dobrniemy do ostatniej strony. Jeżeli zaś czytamy dlatego, że lubimy czytać, książka wciąga nas i odczuwamy żal, gdy skończymy – kierujemy się motywacją wewnętrzną, bowiem to samo czytanie jest motywem do czytania.</para><note id="UUIDddd86b1d-ea6d-45f5-7cb0-5168354e0fe2" type="note" class="psychology dig-deeper"><para id="UUIDb2ce68f6-3fe1-414c-5a84-c5e5fe08ae98">Jeden z twórców nurtu <term cmlnle:reference="psychologia pozytywna">psychologii pozytywnej</term> (ang. <foreign xml:lang="en"><term cxlxt:index="foreign">positive psychology</term></foreign>), <term cmlnle:reference="Csikszentmihalyi, Mihaly (ur. 1934)" cxlxt:index="name" cxlxt:name="Csikszentmihalyi, Mihaly" cxlxt:born="1934">Mihaly Csikszentmihalyi</term> (ur. 1934), wprowadził pojęcie <foreign xml:lang="en"><term cxlxt:index="foreign">flow</term></foreign>. Jest to szczególny rodzaj doświadczenia związanego z działaniem, które jest tak wciągające i przyjemne, że staje się celem samo w sobie (<term cmlnle:reference="działanie autoteliczne">autoteliczne</term>, ang. <foreign xml:lang="en"><term cxlxt:index="foreign">autotelic</term></foreign>) i jest warte kontynuowania tylko dla dalszego działania, bez żadnych efektów poza samym działaniem. Doznanie stanu flow wymaga umiejętności, koncentracji i wytrwałości. Zdaniem psychologów pozytywnych częstość odczuwania flow zwiększa jakość życia.</para></note><para id="UUIDdd96a08b-c2fc-4602-52e2-cd4a505cd0ab">Wielu osobom może wydawać się dziwne, że mianem motywacji zewnętrznej określono sytuacje, gdy działanie podejmowane jest ze względu na spełnienie wewnętrznych standardów osoby, takich jak osiągnięcie sukcesu lub duma. Niewątpliwie, są to wzmocnienia, które nie należą do samego wykonywanego działania, często są uwewnętrznionymi oczekiwaniami otoczenia, które zostały uznane za własne. Deci i Ryan także zauważają różnicę między motywami stricte zewnętrznymi a uwewnętrznionymi, wskazując na to, że inne jest źródło decyzji o podjęciu działania, czyli poziom regulacji: w przypadku dążenia do uzyskania zewnętrznej nagrody lub uniknięcia kary regulacja ta jest zewnętrzna, a w przypadku dążenia do osiągnięcia sukcesu lub braku poczucia winy mamy do czynienia z regulacją wewnętrzną. W obu tych sytuacjach jednak motyw do działania nie leży w samym wykonywaniu działania, mamy więc do czynienia z motywacją zewnętrzną.</para><para id="UUID1f3514b3-a441-47fe-581a-78eaa176eef7">Edwin A. Locke i Kaspar Schattke (2018) zaproponowali rozdzielenie dwóch rodzajów motywacji zewnętrznej. Ich zdaniem motywacja zewnętrzna powinna być odnoszona tylko do sytuacji, gdy cel nie tylko leży poza wykonywanym zadaniem, ale jest też zewnętrzny wobec osoby, czyli jest właśnie zewnętrzną nagrodą lub karą. Sytuacja zaś, gdy działanie podejmowane jest ze względu na cel wewnętrzny, powinna ich zdaniem być określona terminem „motywacji osiągnięć”. Ich zdaniem także dla realizacji jednego działania mogą mieć znaczenie wszystkie trzy rodzaje motywacji jednocześnie, chociaż ludzie mogą różnić się stopniem nasilenia każdej z nich.</para><table id="Table_13_04_01" summary="uzupełnić" class="top-captioned"><title id="UUIDd9419bd2-45db-43ed-6da55942bf54782c">Trzy rodzaje motywacji na podstawie Locke’a i Schattkego (2018).</title><tgroup id="UUID7ae66860-73cb-4944-66772627434799d7" cols="2"><colspec id="UUID8fc51737-5e15-4616-5c9118f074cece94" colnum="1" colname="c1"/><colspec id="UUIDb8230e1f-3cfe-4a48-5880f8383eb87220" colnum="2" colname="c2"/><colspec id="UUIDb8230e1f-3cfe-4a48-5880f8383eb87247" colnum="3" colname="c3"/><colspec id="UUIDb8230e1f-3cfe-4a48-5880f8383eb87235" colnum="4" colname="c4"/><thead id="UUIDd21d65aa-7f50-44f3-743c6d055254ca89"><row id="UUID4ccfa150-8b55-41bd-61be46a3814ccaac"><entry id="UUID296cbd3a-9e4c-419e-720addc57cd34060">Wyjaśnienie</entry><entry id="UUID903b790e-2328-4836-461313892a0f4e0f">Motywacja zewnętrzna</entry><entry id="UUID903b790e-2328-4836-461313892a0f4e1a">Motywacja osiągnięć</entry><entry id="UUID903b790e-2328-4836-412313892a0f4e0f">Motywacja wewnętrzna</entry></row></thead><tbody id="UUIDb1ddf286-2c6a-476c-4d0e3cf0d61cee7d"><row id="UUID31c90b66-0d4c-4ee9-47ce44950364e354"><entry id="UUIDf26ceea9-ce44-43ca-57ba3f6de7a6e78f">definicja</entry><entry id="UUID3af32bb9-947b-479f-515a78fc10632f7a">działanie w celu uzyskania czegoś cenionego</entry><entry id="UUID3af32bb9-947b-479f-515a78fc10632f3a">ciągła dbałość o standard doskonałości</entry><entry id="UUID3af32bb9-947b-439f-521a78fc10632f7a">pragnienie działalności dla samej siebie</entry></row><row id="UUID3035573d-696c-4b13-482c3f6bf4258f26"><entry id="UUIDbf581355-cf11-4953-774bae5924afdd73">podstawa</entry><entry id="UUID4e7815a7-0202-4828-6f1ee33dbf1703d3">wyniki</entry><entry id="UUIDbf581355-cf11-4953-774dsv5924afdd73">osiągnięcie</entry><entry id="UUIDbf563455-cf11-4953-774bae5924afdd73">przyjemność</entry></row><row id="UUID44d61aa4-1302-4d4f-585b70cc411385d8"><entry id="UUID57ad85b6-3376-4ea0-6dc9e1a5403f6a2f">cel</entry><entry id="UUIDf5ae11d5-a556-4af7-4537e68716591d57">otrzymanie cenionego wyniku</entry><entry id="UUID53ad85b6-3376-4ea0-6dc9e1v5403f6a2f">osiągnięcie standardu, poprawa, rozwój umiejętności</entry><entry id="UUID57ad85b6-3376-4ea7-6dd9e1a5403k6a2f">zadowolenie z działania</entry></row><row id="UUID80297ad3-e695-4734-7c0287f1fbea96e3"><entry id="UUID29628493-2302-4b1d-4767f31d6e877a19">bodziec</entry><entry id="UUID078031ee-d212-4d60-48797ff59823905b">poza działaniem i zadaniem, konsekwencje działania</entry><entry id="UUID29628493-2302-4b1d-4767f31d6e812a19">wyzwanie, poprawa</entry><entry id="UUID29628493-1235-4b1d-4767f31d6e877a19">wewnątrz aktywności, w kontynuowaniu działania</entry></row><row id="UUIDc8f2adf7-a141-4930-5360c1a4926ffcf9"><entry id="UUID331c7ed1-fa8a-4b4b-66b8751aa91ca8b7">emocje</entry><entry id="UUID0a84c320-823a-4daa-5811480cd47b8bfc">zadowolenie z wyniku</entry><entry id="UUID331c7ed1-fa8a-4c4b-66b2651aa91ca8b7">duma z osiągnięcia, sukcesu lub poprawy poziomu</entry><entry id="UUID331c7ed1-fa8a-4k4b-66b8751aa31ca8b7">zadowolenie w trakcie wykonywania działania</entry></row></tbody></tgroup></table><para id="UUID965b4f2c-114a-4b51-6502-d15a5468b20e">Wszystkie trzy rodzaje motywacji mogą ujawnić się w jednym zadaniu. Rozważmy przykład uczenia się języka obcego. Motywy tego działania mogą być jednocześnie zewnętrzne (np. chęć zdobycia lepszej pracy), osiągnięć (np. chęć uzyskania biegłości w tym języku) i wewnętrzne (np. upodobanie do mówienia w obcym języku). Dla niektórych osób uczących się języka obcego wszystkie trzy motywy mogą być równie ważne, dla innych niektóre z nich będą dominujące. Widać jednak, że to samo zadanie można tak sformułować i przedstawić, aby rozbudzić różnego rodzaju motywacje.</para><para id="UUIDcf350c28-91c4-49e3-66d3-d8e0da0d95dd">To bardzo ważny wniosek dla przełożonych, którzy powinni mieć świadomość zróżnicowania motywacji swoich podwładnych. Aby praca pozwalała pracownikowi na realizację motywacji zewnętrznej, należy zadbać o powiązanie celów osobistych z celami organizacji, czyli nagradzać za dobrze wykonaną pracę takimi nagrodami, które są przez pracownika cenione. Nagrody powinny być oparte na obiektywnych wskaźnikach wykonania, a pracownik musi dysponować zasobami (narzędziami, wiedzą) umożliwiającymi osiągnięcie celów, w związku z tym konieczne jest zapewnienie odpowiedniego wyposażenia stanowiska pracy i szkoleń. Warto też pamiętać o nagrodach pozafinansowych, takich jak zwiększanie autonomii i odpowiedzialności, które powinny pojawiać się wraz ze wzrostem poziomu wykonania i zaufania do pracownika.</para><para id="UUIDc4f8719f-9678-4843-673d-90bfd1c9689a">Do zaspokojenia motywacji osiągnięć potrzebna jest dobra informacja zwrotna udzielana pracownikowi, aby dowiedział się on, jakie są oczekiwane standardy wykonania pracy i sposób ich oceny. Aby dać pracownikowi możliwość odczuwania postępów i rozwoju, warto wraz z nim przeprowadzić podział celów odległych w czasie na szereg bliższych, których realizacja jest możliwa szybciej. Należy także wspierać go w rozwoju, zapewniać możliwość uczenia się i wypróbowywania nowych umiejętności.</para><para id="UUID0303d853-6538-4e4f-6dbc-9d186114e5f1">Rozwijaniu motywacji wewnętrznej sprzyja przybliżanie natury pracy przez próby, ćwiczenia lub symulacje. Warto analizować wraz z pracownikiem doświadczenia płynące z wykonywanych zadań oraz emocje z nimi związane. Aby pracownik mógł odnaleźć działania, których wykonanie będzie dawało mu zaspokojenie motywacji wewnętrznej, dobrze jest zapewnić mu różnorodność aktywności w ramach stanowiska.</para></section></section><section id="UUID24c13fa2-7637-4c46-4c4a-5f807567c932" class="summary"><title id="UUIDd9ec189c-b0aa-4db0-74c4-bdbcff90a26d">Summary</title><para id="UUIDd1b07a44-b620-40f3-743e-9954c63f8bbb">Pierwszą ogólną koncepcją motywacji do pracy była teoria dwuczynnikowa Herzberga i współpracowników, którzy pokazali, że dla zwiększenia motywacji ważne są czynniki pracy pozwalające pracownikowi na poczucie jej sensu, zwiększenie odpowiedzialności i możliwości rozwoju osobistego. Zostały one nazwane motywatorami. Druga grupa - czynniki higieny - to m.in. warunki pracy i relacje społeczne. Nie zwiększają one motywacji, chociaż ich niezadowalający poziom obniża satysfakcję z pracy. Na podstawie teorii dwuczynnikowej zaproponowano różne sposoby grupowania obowiązków pracowników, które pozwalają podwyższać poziom motywatorów, a przez to zwiększać motywację.</para><para id="UUIDe7aadaef-7dda-49fd-4cf7-b2a058e299d9">Ważne wnioski dotyczące motywacji do pracy można także wyprowadzić z ogólnych koncepcji motywacji, takich jak koncepcje zaspokojenia potrzeb oraz koncepcje motywacji zewnętrznej i wewnętrznej. Wskazują one na specyficzny, indywidualny charakter motywacji każdej osoby i konieczność takiego kształtowania systemów motywacyjnych w organizacjach, aby uwzględniały one różne elementy.</para></section><section id="UUIDc146c351-f53d-412e-6cb9-10dcdb04fb7d" class="review-questions"><title id="UUIDae67ded8-144c-4e66-424e-8859f0424a51">Review Questions</title><exercise id="UUID14ca22e1-c48a-44cb-4887-2dc6a042f2cf"><problem id="UUID59760f37-6461-48e4-768a-827f82a9707d"><para id="UUID7d571a01-48db-4a7a-7c83-a3aaf2f35b81">Teoria dwuczynnikowa opisuje:</para><list id="UUIDe587ce60-e34f-46fd-66fe-5d8d93093f43" list-type="enumerated" number-style="upper-alpha"><item id="UUID66ded0db-9d13-4bfb-4e65-3a54cea8c86e"><para id="UUIDdca83ac1-bced-4c2c-6ba3-6c213567f05c">czynniki pracy i czynniki poza pracą</para></item><item id="UUID1b944bae-17fa-441e-6ca5-1c54715af38f"><para id="UUIDef796389-14b7-4b6a-450d-478d0d391f16">motywatory i demotywatory</para></item><item id="UUID7f69ddb9-adc8-4db2-5792-41e07a501fe5"><para id="UUIDd24634c5-a7df-4842-7881-51091e443421">czynniki higieny i czynniki satysfakcji</para></item><item id="UUID3b0671c2-3ffc-484a-7562-e1becd654063"><para id="UUIDa6fe93d2-248a-4d36-4097-d0fdb4bc23e3">czynniki higieny i motywatory</para></item></list></problem><solution id="UUIDd4a5a309-262f-47a2-7793-5d8ffef221d9"><para id="UUID58c402fc-032d-42f0-61a1-85c6d6d040eb">D</para></solution></exercise><exercise id="UUIDd288bf04-867c-4e0e-4271-e804bc384007"><problem id="UUIDc0096ed8-381e-47af-71f2-6ec2ba5938d8"><para id="UUIDe3141577-7f8e-4a46-4670-641fa8f7fae4">Wzbogacanie pracy polega przede wszystkim na włączeniu do zadań pracownika:</para><list id="UUID593adbbe-d4b0-4a46-5b87-18f29bb5c53e" list-type="enumerated" number-style="upper-alpha"><item id="UUIDff3e9fd0-f8b2-41da-7765-ab50dba769e1"><para id="UUIDa2391699-e6f6-47a9-5953-b464f0cd17df">zamiany obowiązków z innymi pracownikami</para></item><item id="UUID31eb811e-3aa4-4cf4-4b64-32eaae8461c5"><para id="UUIDec9e6505-8ce3-485b-68a8-6b0cd376f680">samodzielnego serwisowania używanych narzędzi</para></item><item id="UUIDb99d79a6-7149-430a-777e-5677f495d62f"><para id="UUID3dfbc4f9-d648-4d51-7a02-bce13622331b">planowania i oceny wykonywanych zadań</para></item><item id="UUIDcf84650c-0f66-4e8b-5dff-15c94cbca218"><para id="UUID3ef44661-1493-40ca-403f-e2016387e860">innych obowiązków, niezwiązanych z wykonywanymi zadaniami</para></item></list></problem><solution id="UUIDabd54148-7fc3-45a2-5d04-92809a227e54"><para id="UUIDe54023eb-c5eb-4255-6d1c-d8334dbca6f9">C</para></solution></exercise><exercise id="UUID992089f0-8128-4b36-7ef9-7c3d9f8f1a8e"><problem id="UUIDe9423896-800f-44e9-5923-3acf5be35e22"><para id="UUID3703cd33-2a8f-4fa0-4f53-b0cdf67e7079">Zawodowy kierowca, który lubi swoją pracę, bo daje mu ona możliwość prowadzenia pojazdu, przemieszczania się, wykonuje ją głównie ze względu na motywację:</para><list id="UUID391746ed-e495-4e5f-726b-08dfe61eff10" list-type="enumerated" number-style="upper-alpha"><item id="UUID586bd6f3-bf92-4ef2-4294-2757f138e606"><para id="UUID73348e6f-c245-4080-4935-8359e02cc250">zewnętrzną</para></item><item id="UUIDd84c3120-6d99-4eaf-466d-e5c966275196"><para id="UUIDaaf01d8d-c156-477c-5b89-c22c6e342e6b">wewnętrzną</para></item><item id="UUIDd57c3a7e-afc7-4030-69ba-ef00a6b682cc"><para id="UUIDc05de364-7a7a-4578-6fe5-a9814dc23eb9">osiągnięć</para></item><item id="UUID93eeebaf-5df1-43d3-5bc6-31ef9f0dffaf"><para id="UUID67f0e8de-ac22-42e7-682d-24c09ef697d7">osobistą</para></item></list></problem><solution id="UUID1dff3bb7-787f-48f5-4a41-6ad36f880729"><para id="UUID78be56e6-dbde-44c1-693a-66d2b4c90645">B</para></solution></exercise><exercise id="UUID24dd8903-bd0e-4c29-682d-f4965efa4b85"><problem id="UUID4c94a139-62a4-491c-5369-6a196e2fc15c"><para id="UUID1c95b3bd-68f5-43d2-54bc-1daf8e1eaa74">Osoba o wysokim natężeniu potrzeby osiągnięć będzie skłonna odejść z pracy, w której:</para><list id="UUID0563970f-2f01-4e1f-4459-37c074927837" list-type="enumerated" number-style="upper-alpha"><item id="UUIDff4f603a-2d26-4968-55d1-69c0fd449649"><para id="UUID75bcc37f-fd74-42f1-676b-45fdedb6726c">jest konieczność zdobywania nowej wiedzy</para></item><item id="UUID31462a30-0f9f-4e99-67b2-7336bf78c049"><para id="UUID765f6bab-69e7-4479-4ce6-c4a858018f49">musi wykonywać trudne zadania</para></item><item id="UUID2831696c-8ad8-4875-476e-5b2a0c25449f"><para id="UUID2b465c2f-8295-414b-7852-8034bb24000b">praca jest poniżej jej kwalifikacji</para></item><item id="UUID90666c43-e51b-4ca0-5e84-3fdb4984df16"><para id="UUID31c0bcea-281b-43bd-5213-80f043cd3dcc">wymaga się ciągłego doskonalenia w wykonywanych czynnościach</para></item></list></problem><solution id="UUID87d9bf32-4001-4064-643d-26c543b77afc"><para id="UUID0ad6f9db-9c8a-42dd-7811-7be0d1bf0b7d">C</para></solution></exercise><exercise id="UUIDf6c21cbe-4091-467d-7e09-36d7435bce2a"><problem id="UUID9da734bb-f601-4215-5739-23b2794f4003"><para id="UUID4503e1fe-fbff-49a7-4220-ac2d0e92551b">Przełożony, który chętnie nawiązuje bliskie relacje ze swoimi podwładnymi, lubi pracować razem z nimi i wspólnie rozważać różne problemy, a przy tym ma trudności w wydawaniu stanowczych poleceń oraz nie lubi podejmowania decyzji, prawdopodobnie charakteryzuje się:</para><list id="UUID9a0a8dd9-fd0f-4585-616e-72f95e53dcaa" list-type="enumerated" number-style="upper-alpha"><item id="UUID19610f46-f489-44e8-7e00-f88a5257bbc2"><para id="UUIDf510b285-9af1-4b7a-7038-fb7813ed0bd6">słabą potrzebą władzy i silną potrzebą afiliacji</para></item><item id="UUID5ddf930d-4d89-4307-4924-cd79496e23a1"><para id="UUID214b633a-ba3d-4a1f-5e66-e743fa521efa">silną potrzebą władzy i silną potrzebą afiliacji</para></item><item id="UUID3199b3bd-b646-48be-739f-79aa248715ec"><para id="UUID0cdd7739-3de2-4c7d-54cc-39127f7b5483">słabą potrzebą władzy i słabą potrzebą afiliacji</para></item><item id="UUIDcff9d6a2-1f9e-4acc-7fc7-219c629a072d"><para id="UUIDbb64668f-d2e0-4261-6687-a70fcc66bacb">silną potrzebą władzy i słabą potrzebą afiliacji</para></item></list></problem><solution id="UUID8ad39536-2da5-4bfa-6695-fbb630f509d0"><para id="UUIDe71b0bee-6f8b-4ae0-61b8-eb8fd4b806f3">A</para></solution></exercise></section><section id="UUID27d281c4-83dc-4253-5875-94738b93ae41" class="critical-thinking"><title id="UUIDa7f42422-a8c6-41fa-7170-e5a79fa3ed21">Critical Thinking Questions</title><exercise id="UUID732c67be-9e69-457e-41a2-343dbb9a8b57"><problem id="UUID3d9586b8-e556-4380-7f60-28661a44473e"><para id="UUID41be6f0d-0104-4641-56a3-feeeec077bd3">Dlaczego niektórzy ludzie lepiej pracują w zespole niż samodzielnie? Rozważ odpowiedź w terminach teorii potrzeb McClellanda.</para></problem><solution id="UUIDda58da96-4899-40d8-7f2a-5301933f9198"><para id="UUID72989443-e7b8-4f6d-59f4-db466054ffc7">Osoby o silnej potrzebie afiliacji, a słabej potrzebie osiągnięć będą preferowały pracę zespołową i lepiej sobie w niej radziły.</para></solution></exercise><exercise id="UUID1132225f-a642-48fa-581a-86c9d115730b"><problem id="UUID4e0e2dae-3ba8-418a-6cb4-0b61bed7130d"><para id="UUID1b6ada04-9a7b-45f7-7443-87a7c7c91b46">Jakiego rodzaju motywację rozbudza w dziecku nagradzanie go finansowo za dobre oceny w szkole?</para></problem><solution id="UUIDf54d6315-474a-48c6-783b-24f9d911cbf5"><para id="UUID707adfe5-406e-4171-5ba4-f050d8633b66">Motywację zewnętrzną</para></solution></exercise></section><section id="UUID3fc102b0-3c43-46f8-5cd5-adf1c84dfe3e" class="personal-application"><title id="UUID74ac0228-3a95-417d-4548-85ec51ed892a">Personal Application Questions</title><exercise id="UUIDfa488bf4-2560-4e2f-79fb-c0080236b9e9"><problem id="UUID0ab0fa0d-923b-481b-66a5-a453c551b968"><para id="UUID2f498398-5e80-4cbf-624e-094779d8c97f">Czy zdarzyło ci się kiedyś wykonywać jakąś czynność lub zadanie wyłącznie z powodu motywacji wewnętrznej? Co to była za sytuacja? Czy myślisz, że podobne okoliczności mogłyby ci się zdarzyć w pracy zarobkowej?</para></problem></exercise></section></content><glossary><definition id="UUIDaffe7b8e-bfa6-420e-43cc-98f6a64aa53b"><term cmlnle:reference="teoria dwuczynnikowa">teoria dwuczynnikowa (ang. two-factor theory)</term><meaning id="UUID1dc1371e-8d05-4b4a-4c94-9f73e620a8b6"><para id="UUIDf77616c3-9bf8-40e4-6b68-1cb1ff70597a">opisuje dwa rodzaje czynników, które wiążą się z różnymi odczuciami wobec pracy, a przez to pozwalają w różnym stopniu wpływać na motywację pracowników (czynniki higieny pracy oraz motywatory); odpowiedni dla pracownika poziom obu rodzajów czynników pozwala mu odczuwać satysfakcję z pracy i zwiększa motywację do niej</para></meaning></definition><definition id="UUIDb6d76091-c90a-4ff8-58d7-d1d563810905"><term cmlnle:reference="potrzeba afiliacji">potrzeba afiliacji (ang. needs for affiliation)</term><meaning id="UUID905ced12-9ee1-45aa-6e4a-b15644104294"><para id="UUIDfc38aca9-3cfe-4797-53f8-748baa42f100">utrzymywanie bezkonfliktowych, serdecznych i bliskich stosunków oraz gotowość do tworzenia nowych; relacje z innymi, które zaspokajają potrzebę afiliacji, nie są powierzchowne ani oparte na błahych uprzejmościach</para></meaning></definition><definition id="UUID678ca68f-6148-41c6-7e71-0fe72da87d4c"><term cmlnle:reference="potrzeba władzy">potrzeba władzy (ang. needs for power) </term><meaning id="UUIDfb37d8ae-c579-4686-6c83-4088890160d6"><para id="UUIDc1a6e033-81dd-43ad-4ce0-d6ad91cc152a">forsowanie swoich przekonań oraz decyzji, angażowanie się w rozstrzyganie sporów, instruowanie, kierowanie i nadzorowanie działań innych, dążenie do bycia formalnym lub faktycznym liderem grupy i osobą wpływową</para></meaning></definition><definition id="UUID0b7f273d-f53a-4646-65ec-5c68b08508aa"><term cmlnle:reference="potrzeba osiągnięć">potrzeba osiągnięć (ang. needs for achievements)</term><meaning id="UUIDb10a28c1-36aa-4952-7905-9211d3934369"><para id="UUIDa6cfddd9-7dee-4575-71d6-6ac1ef91508e">dążenie do bycia najlepszym, do osiągania sukcesów, preferencja zadań, w których o sukcesie decydują przede wszystkim włożony wysiłek i kompetencje, gotowość do rozwiązywania sytuacji trudnych, perfekcjonizm w codziennych działaniach</para></meaning></definition><definition id="UUID246d0ac2-8633-4333-4168-881b50e549b5"><term cmlnle:reference="psychologia pozytywna">psychologia pozytywna (ang. positive psychology)</term><meaning id="UUIDf174b150-555c-4390-7dc6-37a2d35ccbc3"><para id="UUIDbfb8a9e8-f6dc-4122-67bc-354cc926fdf5">dziedzina psychologii zajmująca się podłożem dobrego samopoczucia i szczęścia</para></meaning></definition></glossary></document>