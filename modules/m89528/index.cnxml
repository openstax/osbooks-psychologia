<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Diagnostyka i klasyfikacja zaburzeń psychicznych</title>
<metadata xmlns:md="http://cnx.rice.edu/mdml">
  <md:content-id>m89528</md:content-id>
  <md:title>Diagnostyka i klasyfikacja zaburzeń psychicznych</md:title>
  <md:abstract/>
  <md:uuid>3ff97de3-b701-4c44-8570-871f08bc7414</md:uuid>
</metadata>

<content><para id="fs-idp69473056">Pierwszym krokiem w analizie zaburzeń psychicznych jest uważne i systematyczne rozróżnianie ich istotnych objawów. W jaki sposób specjaliści upewniają się, że wewnętrzne przeżycia i zachowania konkretnej osoby rzeczywiście są przejawami zaburzenia? Absolutnie kluczowe jest postawienie właściwej <term cmlnle:reference="diagnoza">diagnozy</term> (ang. <foreign xml:lang="en"><term cxlxt:index="foreign">diagnosis</term></foreign>), czyli odpowiednie określenie i zaklasyfikowanie zestawu zdefiniowanych objawów. Ten proces pozwala fachowcom znaleźć wspólny język i pomaga w komunikacji na temat zaburzenia zarówno z pacjentem, z innymi specjalistami, jak i z ogółem osób. Właściwe <term>rozpoznanie</term> to niezbędny element odpowiednio prowadzonego leczenia. Dlatego potrzebne są systemy klasyfikacji systematyzujące zaburzenia psychiczne.</para><section id="fs-idp94298720"><title id="UUID3602e32a-098c-4db1-65b2be53e5beb5c3">Diagnostyczny i statystyczny podręcznik zaburzeń psychicznych (DSM)</title><para id="fs-idp68461424">Choć na przestrzeni lat wypracowano szereg klasyfikacji, większość specjalistów w Stanach Zjednoczonych używa <term cmlnle:reference="Diagnostyczny i statystyczny podręcznik zaburzeń psychicznych (DSM-5)">„Diagnostycznego i statystycznego podręcznika zaburzeń psychicznych<emphasis effect="italics">”</emphasis> (DSM-5)</term> (ang. <foreign xml:lang="en"><term cxlxt:index="foreign">Diagnostic and Statistical Manual of Mental Disorders (DSM-5)</term></foreign>), opublikowanego przez <foreign xml:lang="en"><term cmlnle:reference="American Psychiatric Association (APA)" cxlxt:index="foreign">American Psychiatric Association</term></foreign> (2013). (Uwaga: American Psychiatric Association to nie to samo, co <foreign xml:lang="en"><term cmlnle:reference="American Psychological Association (APA)" cxlxt:index="foreign">American Psychological Association</term></foreign>; choć obie mają skrót APA). Pierwsze wydanie DSM, opublikowane w 1952 r., klasyfikowało zaburzenia psychiczne na podstawie formatu opracowanego przez amerykańską armię w czasie II wojny światowej (Clegg, 2012). Od tego czasu DSM przeszła liczne modyfikacje i poprawki. Ostatnie wydanie z 2013 roku, czyli DSM-5 (APA, 2013), obejmuje wiele kategorii zaburzeń (w tym lękowe, depresyjne i dysocjacyjne). Każde jest szczegółowo opisane, z podaniem ogólnej charakterystyki (cech diagnostycznych), swoistych objawów, częstości występowania (jaki procent populacji najpewniej jest dotknięty schorzeniem) oraz czynników ryzyka. <link target-id="Figure_15_02_Disorders"/> pokazuje współczynnik zachorowalności (odsetek osób w populacji, które w ciągu życia zachorują) dorosłych Amerykanów dla różnych zaburzeń psychicznych, z podziałem na płeć. Dane te pochodzą z reprezentatywnej próby 9282 mieszkańców USA (National Comorbidity Survey, 2007).</para><figure id="Figure_15_02_Disorders"><media id="UUID1437ee2d-1a33-4f15-5412-8386631218be" alt="E"><image src="../../media/Figure 15.4.jpg" mime-type="image/jpeg"/></media><caption id="UUID9bb3af06-54c6-42fc-48f3c8eedea5a415">Wykres pokazuje podział zaburzeń psychicznych i porównuje częstość ich występowania w zależności od płci. Dane pochodzą z 2007 roku, więc pokazane tu kategorie pochodzą z DSM-4, który został zastąpiony przez DSM-5. Większość kategorii pozostała bez zmian, jednak nadużywanie alkoholu zawiera się obecnie w szerszej kategorii „zaburzenia spowodowane używaniem substancji”.</caption></figure><para id="fs-idp32145344">DSM-5 dostarcza też informacji o <term cmlnle:reference="choroby współistniejące">chorobach współistniejących</term> (ang. <foreign xml:lang="en"><term cxlxt:index="foreign">comorbidity</term></foreign>). Wskazuje np., że 41% osób cierpiących na zaburzenia obsesyjno-kompulsywne (OCD) spełnia również kryteria diagnostyczne dla epizodu depresyjnego (<link target-id="Figure_15_02_Comorbidity"/>). Narkomania współistnieje z wieloma innymi zaburzeniami psychicznymi; 6 na 10 osób nadużywających substancji psychoaktywnych cierpi też na inne zaburzenia psychiczne (National Institute on Drug Abuse [NIDA], 2007).</para><figure id="Figure_15_02_Comorbidity"><media id="UUID9c10ebf5-5007-4faa-6bbf-62d865bf6180" alt="W."><image src="../../media/CNX_Psych_15_02_Comorbidity.jpg" mime-type="image/jpeg"/></media><caption id="d7006cbd-fd75-4f23-4bed64214bb67d13">Zaburzenia obsesyjno-kompulsywne często współwystępują z zaburzeniem depresyjnym.</caption></figure><note id="UUIDe1254de3-bda4-43f0-42b1-8011dcde22ba" type="note" class="everyday-connection psychology"><title id="UUIDbb1d12e0-67a0-45a2-6ddc-11fa44db9ac2">Zaburzenia współistniejące</title><para id="UUID7e1a3929-d21f-4148-62a3-60bd981666ec">Jednostka może cierpieć na więcej niż jedno zaburzenie, wówczas mówimy o zaburzeniach współistniejących (współwystępujących), których objawy się na siebie nakładają. Jest to sytuacja dość powszechna w przypadku zaburzeń psychicznych, zwłaszcza przy zaburzeniach związanych z używaniem substancji.</para><para id="UUID2ae52d32-6561-4373-5025-5d36751933ce">Szacuje się, że około jednej czwartej osób cierpiących na najcięższe przypadki chorób psychicznych wykazuje także zaburzenia związane z używaniem substancji psychoaktywnych. Z drugiej strony około 10% osób szukających leczenia z powodu zaburzeń związanych z używaniem substancji ma poważne choroby psychiczne.</para><para id="UUID63d497cb-8d8f-497b-7562-45dc4c0b24c9">Tego typu obserwacje mają ważne konsekwencje dla wyboru spośród dostępnych metod leczenia. Kiedy osoby z chorobą psychiczną jednocześnie zażywają nałogowo narkotyki, ich objawy mogą być zaostrzone i oporne na leczenie. Ponadto nie zawsze jest jasne, czy objawy są spowodowane zażywaniem narkotyków, zaburzeniem psychicznym, czy też połączeniem tych dwóch problemów. Dlatego w celu postawienia jak najdokładniejszej diagnozy zaleca się obserwację zachowania w sytuacjach, w których dana osoba zaprzestała używania narkotyków i nie doświadcza już zespołu odstawiennego (NIDA, 2018).</para><para id="UUIDa98cae56-46c1-453b-7489-849c0c8acf2e">Inne powszechnie współwystępujące trudności psychiczne to zaburzenia depresyjne i lękowe. Ponad połowa osób z pierwotną diagnozą zaburzenia depresyjnego wykazuje jakiś rodzaj zaburzeń lękowych. Konsekwentnie depresję diagnozuje się równie często u osób z pierwotnie występującym zaburzeniem lękowym (Al-Asadi et al., 2015).</para></note><para id="UUID6e5e7c78-8ebc-4df6-7d5d-bc698910f36d">W ostatnim półwieczu DSM ulegał znaczącym zmianom. Pierwsze dwa wydania zaliczały np. homoseksualizm do zaburzeń; dopiero w 1973 r. APA zagłosowała za usunięciem go z podręcznika (Silverstein, 2009). Oprócz tego, począwszy od DSM-3 z 1980 roku, zaburzenia psychiczne zaczęto opisywać bardziej szczegółowo, a liczba rozpoznawalnych przypadłości stale rosła, podobnie jak rozmiary samego podręcznika.</para><para id="UUID038129e6-13d5-4e79-6bec-ca04a487567b">DSM-1 obejmował 106 rozpoznań opisanych na 130 stronach. DSM-3 zawierał ich już ponad dwukrotnie więcej (265) i był niemal siedmiokrotnie grubszy (miał 886 stron) (Mayes i Horowitz, 2005).</para><para id="UUID143259c9-33b7-41d2-7c9f-125e3a7a383b">DSM-5 jest obszerniejszy niż DSM-4, ale zawiera tylko 237 zaburzeń, podczas gdy w poprzedniej wersji było ich 297. Najnowsze wydanie zawiera też zmiany w nazewnictwie i klasyfikacji poszczególnych kategorii oraz w kryteriach diagnostycznych dla poszczególnych zaburzeń (Regier et al., 2012). Autorzy podkreślają zarazem konieczność szczegółowego rozważenia różnic płciowych i kulturowych w ujawnianiu się różnych objawów zaburzeń (Fisher, 2010).</para><para id="fs-idp3576848">Część krytyków zwraca uwagę, że tworzenie nowych kryteriów diagnostycznych może patologizować rzeczywistość, traktując powszechne ludzkie problemy jako zaburzenia psychiczne (The Associated Press, 2013). DSM-5 bywa też krytykowany za poluzowanie kryteriów diagnostycznych, a to grozi „zmianą obecnej sytuacji inflacji diagnostycznej w hiperinflację” (Frances, 2012). Np. DSM-4 zaznaczał, że epizodu depresyjnego nie można rozpoznawać na podstawie objawów, które można przypisać zwyczajnej żałobie (utracie bliskiej osoby). W DSM-5 to zastrzeżenie usunięto, a tym samym przyjęto, że smutek i żałoba po śmierci kogoś bliskiego mogą zostać zdiagnozowane jako epizod depresyjny.</para></section><section id="fs-idp8661648"><title id="UUID774d5914-9e93-4c64-47f6b12777715090">Międzynarodowa klasyfikacja chorób (ICD)</title><para id="fs-idm19257776">Drugim szeroko stosowanym systemem klasyfikacji chorób jest Międzynarodowa Statystyczna Klasyfikacja Chorób i Problemów Zdrowotnych (ICD), (ang. <foreign xml:lang="en"><term cxlxt:index="foreign">International Classification of Diseases (ICD)</term></foreign>). Publikowana przez Światową Organizację Zdrowia (WHO) ICD powstała w Europie niedługo po II wojnie światowej i, podobnie jak DSM, była wielokrotnie nowelizowana. Kategorie zaburzeń psychicznych są w obu klasyfikacjach podobne, tak samo zresztą jak kryteria rozpoznawania poszczególnych schorzeń. Istnieją jednak także różnice.</para><para id="UUID7569bd57-df37-4218-611e-a4e54397c5b1">Choć ICD jest wykorzystywana w praktyce klinicznej, to wykorzystywana jest także w badaniach zdrowia populacji i monitorowaniu częstości występowania chorób oraz innych problemów zdrowotnych na całym świecie (WHO, 2013). Obecnie posługujemy się 10. wydaniem ICD (ICD-10), ale od 2022 roku ma obowiązywać wersja 11. (ICD-11), która w połączeniu ze znowelizowanym DSM-5 pomoże, na ile to możliwe, dopasować oba systemy klasyfikacji (APA, 2013).</para><para id="fs-idm54945712">W badaniu porównującym wykorzystanie obu systemów klasyfikacji wykazano, że ICD częściej stosuje się w diagnostyce klinicznej, podczas gdy DSM jest bardziej ceniony w badaniach naukowych (Mezzich, 2002). Większość badań dotyczących etiologii i leczenia zaburzeń psychicznych opiera się na kryteriach określonych w DSM (Oltmanns i Castonguay, 2013). DSM zawiera też bardziej jednoznaczne kryteria zaburzeń wraz ze szczegółowymi i pomocnymi objaśnieniami (Regier et al., 2012). DSM jest systemem pierwszego wyboru wśród psychiatrów i innych specjalistów ds. zdrowia psychicznego działających w Stanach Zjednoczonych. Treści przedstawione w tym rozdziale będą się opierały właśnie na tej klasyfikacji.</para></section><section id="fs-idp48709696"><title id="ef07fc70-0162-4880-6fe484390bfd32ff">Empatyczne podejście do zaburzeń psychicznych</title><para id="fs-idp87396560">W miarę jak będziemy przedstawiać kolejne zaburzenia, warto zapamiętać dwie rzeczy: po pierwsze, że objawy te reprezentują skrajne kontinuum wewnętrznych przeżyć i zachowań. Jeśli czytając o nich, będziesz mieć wrażenie, że opisy zaczynają do ciebie pasować, nie przejmuj się. Ten moment „oświecenia” najpewniej oznacza, że mieścisz się w normie. Każdy z nas doświadcza okresów smutku, niepokoju czy nadmiernego zaabsorbowania jakimiś myślami – okresów, w których nie czuje się do końca sobą. Takie epizody nie stanowią problemu, o ile towarzyszące im myśli i zachowania nie stają się ekstremalne i nie wywierają niszczącego wpływu na życie danej osoby.</para><para id="UUID5148e6ae-b298-4d65-609b-8ec123b78ccf">Po drugie, trzeba zdać sobie sprawę, że jednostki mające zaburzenia psychiczne są kimś więcej niż tylko ucieleśnieniem tych objawów. Nie używamy w związku z tym określeń jak „schizofrenik” czy „fobik”, bo są to etykiety, które uprzedmiotawiają osobę z danym zaburzeniem, prowadząc do tworzenia uprzedzeń i lekceważących osądów. Zamiast tego mówimy „osoba cierpiąca na schizofrenię”, „osoba mająca fobię” itp. Ważne, by pamiętać, że zaburzenie psychiczne nie mówi o tym, jaka jest jednostka, a jedynie – z czym musi się mierzyć często w sposób niezawiniony. Podobnie jak nowotwór czy cukrzyca zaburzenie psychiczne to coś, co sprawia ból i niszczy. Zwróćmy uwagę, że nikt nie wybrałby takiego losu dobrowolnie. Osoby z chorobami psychicznymi zasługują na to, by traktować je z empatią, zrozumieniem i szacunkiem.</para></section><section id="fs-idp51641408" class="summary"><title id="UUID47757562-90f7-42f3-5a367bffc2669acb">Podsumowanie</title><para id="fs-idp110812416">Rozpoznanie i właściwa klasyfikacja zaburzeń psychicznych to element niezbędny w badaniach i leczeniu. Systemem klasyfikacyjnym używanym przez większość psychiatrów w USA jest DSM-5. Pierwsze wydanie DSM opublikowano w 1952 roku i od tamtej pory podręcznik przeszedł wiele aktualizacji. Piąte, najnowsze wydanie (DSM-5) pochodzi z 2013 roku i obejmuje 237 swoistych schorzeń, z których każde posiada szczegółowy opis uwzględniający objawy, częstość występowania, czynniki ryzyka i schorzenia współistniejące. Z biegiem lat liczba zaburzeń uwzględnianych w DSM stale rosła, co wzbudzało krytykę. Mimo to kryteria diagnostyczne podane w DSM są bardziej jednoznaczne niż w jakimkolwiek innym systemie, co sprawia, że jest to podręcznik o wysokiej pozycji, wykorzystywany zarówno w diagnostyce klinicznej, jak i w badaniach naukowych.</para></section><section id="fs-idp57530112" class="review-questions"><title id="UUID4712b946-5448-47fe-4e5166d6cb6ccde7">Review Questions</title><exercise id="fs-idp87413216"><problem id="fs-idm68434480"><para id="fs-idp211024">W badaniu z udziałem ponad 9000 obywateli USA wykazano, że najpowszechniejszą chorobą psychiczną jest (są) ________.</para><list id="UUIDd237c852-23c3-4159-6b5b-fd265dea45bc" list-type="enumerated" number-style="upper-alpha"><item id="UUID594f1114-7d80-422b-73f9ab93f2967573"><para id="ca25266b-20da-420a-50bc7873435f7901">zaburzenia depresyjne</para></item><item id="UUID30f9afba-36dc-4e7b-59a2a8c81421befc"><para id="fefa8e2c-9082-4f51-67d2b0acdafd01d6">fobia społeczna</para></item><item id="UUID6481b75b-b0e0-4aa7-49c7cfa7f394c5f2"><para id="cd7670ea-70f0-4b56-4dc80b3657587d57">zaburzenia obsesyjno-kompulsywne</para></item><item id="UUID366f659c-0926-496f-5e835d5c641c3779"><para id="UUID9449837f-ad42-4754-673ad965b8ed677a">fobie specyficzne</para></item></list></problem><solution id="fs-idm9855312"><para id="fs-idm56077904">A</para></solution></exercise></section><section id="fs-idm22659696" class="critical-thinking"><title id="a032d767-401b-45e6-5eb0fdaa0af61d90">Critical Thinking Questions</title><exercise id="fs-idm28331440"><problem id="fs-idp57031744"><para id="fs-idm8193664">Opisz DSM-5. Czym jest, jakie rodzaje informacji zawiera i dlaczego jest ważny w badaniach i leczeniu zaburzeń psychicznych?</para></problem><solution id="fs-idp54323728"><para id="fs-idp66179776">DSM-5 to system klasyfikacji zaburzeń psychicznych wykorzystywany przez większość pracowników z dziedziny ochrony zdrowia psychicznego w USA. Jest publikowany przez (APA). Zawiera szerokie kategorie i konkretne przypisane do nich zaburzenia. Każde zaburzenie ma szeroki opis objawów oraz informacje dotyczące częstości występowania, czynników ryzyka i chorób współwystępujących. DSM-5 zapewnia wspólny język, dzięki któremu specjaliści mogą skutecznie omawiać określone zespoły objawów.</para></solution></exercise><exercise id="fs-idp52595552"><problem id="fs-idm1947552"><para id="fs-idm53664992">Międzynarodowa klasyfikacja chorób (ICD) pod wieloma względami różni się od DSM. Jakie są różnice między tymi dwoma systemami klasyfikacji?</para></problem><solution id="fs-idp15744992"><para id="fs-idp80738608">ICD jest wykorzystywana głównie w diagnostyce klinicznej, a szerzej – do badania zdrowia populacji i monitorowania światowych statystyk w zakresie częstości występowania chorób i innych problemów zdrowotnych. DSM również jest wykorzystywany w celach diagnostycznych, ale także bardzo ceniony jako narzędzie badawcze. Np. wiele danych z zakresu etiologii i leczenia zaburzeń psychicznych jest opartych na kryteriach diagnostycznych przedstawionych w DSM.</para></solution></exercise></section></content><glossary><definition id="fs-idm51520784"><term cmlnle:reference="choroby współistniejące">choroby współistniejące (ang. <foreign xml:lang="en"><term cxlxt:index="foreign">comorbidity</term></foreign>)</term><meaning id="UUID1b67acc7-f85d-4abb-5510-40b2bb5fc334"><para id="UUID6de443a1-ba07-4395-7d0fb38a1c30f227">występowanie dwóch (lub więcej) schorzeń u jednej osoby</para></meaning></definition><definition id="fs-idm55498096"><term cmlnle:reference="diagnoza">diagnoza (<term>rozpoznanie</term>) (ang. <foreign xml:lang="en"><term cxlxt:index="foreign">diagnosis</term></foreign>)</term><meaning id="UUID418671a7-fc77-48da-47d5-e6cdcc000dff"><para id="UUID8eb2808f-f750-4b0a-5e213f8521004dd8">ustalenie, jakie schorzenie wywołało obserwowany zestaw objawów</para></meaning></definition><definition id="fs-idm33143456"><term cmlnle:reference="Diagnostyczny i statystyczny podręcznik zaburzeń psychicznych DSM-5">Diagnostyczny i statystyczny podręcznik zaburzeń psychicznych, wyd. piąte (DSM-5) (ang. <foreign xml:lang="en"><term cxlxt:index="foreign">Diagnostic and Statistical Manual of Mental Disorders (DSM-5)</term></foreign>)</term><meaning id="UUIDa030f855-8fcc-4607-4a70-c3d92c29f4db"><para id="da03860a-84d2-4a7e-5378e4c2644358e8">miarodajny spis zaburzeń psychicznych oraz kryteriów diagnostycznych; opublikowany przez <foreign xml:lang="en"><term cxlxt:index="foreign">American Psychiatric Association (APA)</term></foreign></para></meaning></definition><definition id="fs-idp36002160"><term cmlnle:reference="Międzynarodowa Klasyfikacja Chorób (ICD)">Międzynarodowa Klasyfikacja Chorób (ICD) (ang. International Classification of Diseases (ICD))</term><meaning id="UUIDe01a293d-84e5-4c4d-7eda-c1191356dab1"><para id="UUIDb2b9e2f1-e5d1-49b7-627d-9f19530e62e0">miarodajny spis schorzeń psychicznych i somatycznych, w tym zakaźnych, oraz kryteria ich rozpoznawania; publikowana przez Światową Organizację Zdrowia (WHO)</para></meaning></definition></glossary></document>