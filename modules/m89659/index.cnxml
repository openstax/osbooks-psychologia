<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Język</title>
<metadata xmlns:md="http://cnx.rice.edu/mdml">
  <md:content-id>m89659</md:content-id>
  <md:title>Język</md:title>
  <md:abstract/>
  <md:uuid>e41e87b8-f1ef-4219-a0df-2078ee6c4b7f</md:uuid>
</metadata>

<content><para id="fs-idm158525664"><term cmlnle:reference="język">Język</term> (ang. <foreign xml:lang="en"><term cxlxt:index="foreign">language</term></foreign>) to system znaków i usystematyzowanych zasad ich porządkowania, który służy ludziom do porozumiewania się między sobą. Język jest zatem formą komunikacji, jednak nie każdy rodzaj komunikacji jest językiem. Wiele gatunków zwierząt komunikuje się ze sobą poprzez pozy, ruchy, zapachy i odgłosy. Taka komunikacja jest kluczowa dla grup, które muszą wchodzić w interakcję i rozwijać relacje społeczne z innymi przedstawicielami tego samego gatunku. Panuje jednak powszechne przekonanie, że to właśnie język sprawia, że ludzie wyróżniają się na tle pozostałych gatunków zwierząt (Corballis i Suddendorf, 2007; Tomasello i Rakoczy, 2003). W niniejszym podrozdziale dowiemy się, dlaczego język jest szczególną formą komunikacji, w jaki sposób nabywamy kompetencje językowe oraz jak wpływa on na nasz sposób myślenia.</para><section id="fs-idm132084208"><title id="UUID8e96a07c-28a1-4a44-6f07718ae25960c8">Komponenty języka</title><para id="UUID708e547f-0da7-4970-60a43e90ab4946b4">Język, zarówno mówiony, pisany, jak i migowy, ma określone komponenty: leksykon i gramatykę. <term cmlnle:reference="leksykon">Leksykon</term> (ang. <foreign xml:lang="en"><term cxlxt:index="foreign">lexicon</term></foreign>) to zasób słów danego języka, czyli <term>słownictwo</term>. <term cmlnle:reference="gramatyka">Gramatyka</term> (ang. <foreign xml:lang="en"><term cxlxt:index="foreign">grammar</term></foreign>) to zestaw reguł stosowanych do przekazywania znaczenia za pomocą słownictwa (Fernández i Cairns, 2011). Dla przykładu w języku polskim tryb przypuszczający tworzy się, dodając do formy przeszłej czasownika cząstkę „-by”.</para><para id="fs-idm123022048">Słowa powstają z połączenia różnych fonemów. <term cmlnle:reference="fonem">Fonem</term> (ang. <foreign xml:lang="en"><term cxlxt:index="foreign">phoneme</term></foreign>) (np. wyrażony głoską /t/) to podstawowa jednostka systemu dźwiękowego danego języka. Łącząc się, fonemy tworzą <term cmlnle:reference="morfem">morfemy</term> (ang. <foreign xml:lang="en"><term cxlxt:index="foreign">morpheme</term></foreign>), czyli najmniejsze jednostki języka wyrażające jakieś znaczenie (np. „ja”). Natomiast słowo (wyraz) to połączenie morfemów lub pojedynczy morfem. Do budowy wypowiedzi wykorzystujemy semantykę i składnię, które są częścią gramatyki danego języka. <term cmlnle:reference="semantyka">Semantyka</term> (ang. <foreign xml:lang="en"><term cxlxt:index="foreign">semantics</term></foreign>) odnosi się do procesów, dzięki którym wydobywamy znaczenie słów. <term cmlnle:reference="składnia">Składnia</term> (ang. <foreign xml:lang="en"><term cxlxt:index="foreign">syntax</term></foreign>) zaś to sposób łączenia słów w zdania (Chomsky, 1965; Fernández i Cairns, 2011).</para><para id="fs-idm124129904">Do organizowania słownictwa w oryginalny i kreatywny sposób wykorzystujemy zasady gramatyczne. Dzięki temu możemy przekazywać informacje na temat pojęć konkretnych i abstrakcyjnych. Możemy rozmawiać o naszym bezpośrednim, namacalnym otoczeniu, jak również o powierzchni planet, których nie widzimy. Możemy dzielić się naszymi najskrytszymi myślami, planami na przyszłość i spierać się o wartość kształcenia uniwersyteckiego. Możemy udzielać szczegółowych instrukcji dotyczących przygotowania posiłku, naprawy samochodu lub rozpalenia ogniska. Dzięki używaniu języka możemy tworzyć, organizować i wyrażać idee, schematy i sztuczne pojęcia.</para></section><section id="fs-idm41880112"><title id="UUIDa4f872c1-970c-4745-6659c2ce3df58b01">Rozwój języka</title><para id="fs-idm139017664">Biorąc pod uwagę niesamowitą złożoność języka, można przypuszczać, że opanowanie go jest szczególnie trudnym zadaniem. Rzeczywiście może tak być w przypadku osób, które próbują nauczyć się drugiego języka w dorosłym życiu. Jednak małe dzieci opanowują język z dużą łatwością i w krótkim czasie. B.F. Skinner (1957) zasugerował, że język jest przyswajany dzięki uzyskiwaniu wzmocnień. Noam Chomsky (1965) skrytykował to behawiorystyczne podejście, twierdząc, że mechanizmy leżące u podłoża nabywania języka są uwarunkowane biologicznie. Rozwój umiejętności językowych odbywa się bez żadnej formalnej nauki i przebiega w bardzo podobny sposób u dzieci z bardzo odmiennych kultur i środowisk. Wydaje się zatem, że rodzimy się z biologiczną predyspozycją do przyswajania języka (Chomsky, 1965; Fernández i Cairns, 2011). Ponadto wygląda na to, że istnieje kluczowy (tzw. krytyczny) okres dla nauki języka, przypadający na najwcześniejsze lata życia. Natomiast łatwość przyswajania i opanowywania nowych języków maleje, gdy ludzie się starzeją (Johnson i Newport, 1989; Lenneberg, 1967; Singleton, 1995).</para><para id="fs-idm128899856">Dzieci zaczynają poznawać język od najmłodszych lat (<link target-id="Table_07_02_01"/>). Okazuje się, że proces ten zachodzi jeszcze zanim przyjdziemy na świat. Noworodki preferują głos matki i wydaje się, że są w stanie odróżnić język, którym się ona posługuje, od innych. Niemowlęta są ponadto wyczulone na języki używane w ich otoczeniu i wolą filmy, na których twarze poruszają się synchronicznie z nagranym głosem od filmów z niezsynchronizowanym dźwiękiem (Blossom i Morgan, 2006; Pickens, 1994; Spelke i Cortelyou, 1981).</para><table id="Table_07_02_01" summary="A three column table describes Stages of Language and Communication Development. The columns, from left to right, are labeled “Stage; Age; and Developmental Language and Communication.” The first row, respectively, reads: “1; 0–3 months; and reflexive communication.” The second row reads: “2; 3–8 months; and reflexive communication, interest in others.” The third row reads: “3; 8–13 months; and intentional communication, sociability.” The fourth row reads: “4; 12–18 months; and first words.” The fifth row reads: “5; 18–24 months; and simple sentences of two words.” The sixth row reads: “6; 2–3 years; and sentences of three or more words.” The seventh row reads: “7; 3–5 years; and complex sentences, has conversations.”" class="top-captioned"><title id="UUIDd6febbf5-e24b-49b0-49708cae89dae15c">Etapy rozwoju języka i komunikacji.</title><tgroup id="UUID571bc60d-140f-4eaf-7106114d95fbca69" cols="3"><colspec id="UUIDe50c25cb-ac18-4fc5-7938897bca2ace11" colnum="1" colname="c1"/><colspec id="UUIDdf0c6476-4826-4ec9-73972222541aea12" colnum="2" colname="c2"/><colspec id="UUID520dfdf3-208f-4758-6031f4d05cc3bcb8" colnum="3" colname="c3"/><thead id="UUIDdfe5320b-c29a-4eb2-7930e73f4f209033"><row id="UUIDe7f22379-8962-496f-5cc6d12bb91a7c70"><entry id="UUID148e146e-e179-4b94-5de788b4ec5cbe44">Etap</entry><entry id="UUID98ab3852-179f-4bc8-46b2c8704a91eb2b">Wiek</entry><entry id="UUIDf91fee42-8c69-482a-50e2f52de1c6e3f0">Rozwój komunikacji językowej</entry></row></thead><tbody id="UUIDb8657016-1519-431b-76a00dceeb368470"><row id="UUID4e251eb6-b086-49c0-6a0ae8c1d291a1c8"><entry id="UUIDd0a70e19-6762-4768-5aa3ce042670463d">1</entry><entry id="UUID1de3302c-83af-4116-60162dcc41741cd3">0–3 miesiące</entry><entry id="UUID1c081c85-bd83-45cc-509f1739fbe06037">komunikacja przedintencjonalna</entry></row><row id="UUIDa33d00e7-d16d-49ed-7186da72fab750c9"><entry id="UUID5e41e110-79da-40c8-5a69115ca9421af6">2</entry><entry id="UUID26ddb9e5-caec-4612-51667f74b65ef800">3–8 miesięcy</entry><entry id="UUID5b67939a-71d8-4d2a-5d92b40025e988b0">komunikacja przedintencjonalna; zainteresowanie innymi</entry></row><row id="UUID27d3fcc1-2736-4473-60c087b2d0533d6b"><entry id="UUID727224a6-be34-42f6-515941cbddd38fdd">3</entry><entry id="UUID4d592f6c-11bf-43cd-50dbbdc8a752eb9f">8–13 miesięcy</entry><entry id="UUID38a01ca2-0fc1-4968-42fd37473a1d705c">komunikacja intencjonalna; towarzyskość</entry></row><row id="UUID53377aa8-790b-494e-7662f1a80f58362d"><entry id="UUID18d8e84e-4c0e-46c9-561ae656324f45ab">4</entry><entry id="UUID2bc76ea4-ea42-4836-5ca5d2e4d1597aa0">12–18 miesięcy</entry><entry id="UUIDd414eee4-6336-45ab-5a0cc5f83965b5d2">pierwsze słowa</entry></row><row id="UUID867c9afa-b5d7-4e3c-6560e0a1cc0fae64"><entry id="UUIDd98d3ffd-cd15-407d-5f9952818f033177">5</entry><entry id="UUIDe64ccc3d-29ff-49d1-622323da6b9d1eb1">18–24 miesiące</entry><entry id="UUID65081ebb-e337-445d-4623fe331917434a">proste dwuwyrazowe zdania</entry></row><row id="UUID0d2d0b49-5a98-4064-7858b5078b7b3259"><entry id="UUIDd242579c-82e9-4fb9-7818c738ac130ee2">6</entry><entry id="UUIDaabcd3a1-83a7-42b9-7b5e761e5478ee0b">2–3 lata</entry><entry id="UUIDee03d50b-090e-429c-40a58adba8e4d123">zdania złożone z trzech lub więcej słów</entry></row><row id="UUID35e4d7e6-338d-46de-511bfdb9ca872039"><entry id="UUID11d0a70f-263c-42cd-571db7c59140dc0b">7</entry><entry id="UUID26866869-ed87-49a1-7e662884408bfe4f">3–5 lat</entry><entry id="UUID7c64875d-c125-4d78-57c95ccf4907226f">zdania złożone; umiejętność konwersacji</entry></row></tbody></tgroup></table><note id="fs-idm59772368" type="note" class="psychology dig-deeper"><title id="UUID6ccd3903-4bea-4010-56b1-05e4381bc67d">Przypadek Genie</title><para id="fs-idm93155600">Jesienią 1970 roku pracownik socjalny z okolic Los Angeles natknął się na 13-letnią dziewczynkę, która była zaniedbywana i wychowywała się w warunkach przemocy. Dziewczynka, znana jako Genie, większość życia spędziła przywiązana do nocnika lub przykuta do łóżeczka w małym, ciemnym, zamkniętym pokoju. Przez ponad dziesięć lat Genie nie miała praktycznie żadnych kontaktów społecznych i dostępu do świata zewnętrznego. W wyniku tych rażących zaniedbań dziewczynka nie potrafiła wstawać, przeżuwać pokarmów ani mówić (Fromkin et al., 1974; Rymer, 1993). Policja umieściła ją w ośrodku opiekuńczym.</para><para id="fs-idm166156384">Po zabraniu z niekorzystnego środowiska, umiejętności Genie znacznie się poprawiły. Dość szybko okazało się, że potrafi do pewnego stopnia przyswajać język, mimo że była znacznie starsza niż zakładała hipoteza okresu krytycznego, którą w tamtych latach postulowano (Fromkin et al., 1974). Genie udało się nabyć zaskakująco duży zakres słownictwa w stosunkowo krótkim czasie. Jednak nigdy nie opanowała gramatycznych aspektów języka (Curtiss, 1981). Prawdopodobnie brak możliwości uczenia się języka w okresie krytycznym uniemożliwił Genie jego pełne opanowanie. (Zobacz też podrozdział <link document="m89736">Co to jest psychologia rozwojowa?</link>)</para></note><para id="fs-idm64847120">Jak wspomnieliśmy wyżej, każdy język ma własny zestaw fonemów używanych do tworzenia morfemów, słów itd. Dzieci potrafią rozróżniać dźwięki wyrażane głoskami i składające sie na określony wyraz (na przykład słyszą różnicę między „z” w słowie „wizja” i „s” w słowie „misja”). Na bardzo wczesnym etapie rozwoju są w stanie rozróżniać dźwięki wszystkich języków świata, nawet te niewystępujące w ich środowisku. Niemniej około 1. roku życia dzieci potrafią wyróżnić jedynie fonemy obecne w języku/językach ze swojego otoczenia (Jensen, 2011; Werker i Lalonde, 1988; Werker i Tees, 1984).</para><note id="fs-idp7371120" type="note" class="psychology link-to-learning"><para id="fs-idm137301136">Więcej informacji o tym, jak z wiekiem dzieci tracą umiejętność rozróżniania wszystkich używanych przez ludzi fonemów, znajdziesz na tej <link url="http://openstax.org/l/language">stronie</link>.</para></note><para id="fs-idm83546720">Po kilku pierwszych miesiącach życia dzieci wchodzą w etap nazywany gaworzeniem, podczas którego wypowiadają pojedyncze sylaby i stale je powtarzają. Z czasem rośnie liczba kombinacji artykułowanych sylab. W tym okresie dzieci raczej nie próbują się komunikować za pomocą wypowiadanych sylab. Równie chętnie gaworzą, gdy są same, jak w towarzystwie opiekunów (Fernández i Cairns, 2011). Co ciekawe, dzieci wychowywane w środowisku, w którym używany jest język migowy, również na tym etapie zaczynają gaworzyć przy użyciu gestów rąk (Petitto et al., 2004).</para><para id="fs-idm77513744">Na ogół dziecko wypowiada pierwsze słowo między 12. a 18. miesiącem życia i przez kilka kolejnych miesięcy pozostaje na etapie „jednowyrazowego” rozwoju języka. Dzieci znają wtedy wiele słów, ale tworzą wyłącznie jednowyrazowe wypowiedzi. Zasób słownictwa ogranicza się do znanych przedmiotów lub zdarzeń, w większości składa się z rzeczowników. Mimo to jego wypowiedzi mają zazwyczaj szersze znaczenie (Fernández i Cairns, 2011). Przykładowo dziecko mówiące: „ciastko” może pokazywać ciastko lub o nie prosić.</para><para id="fs-idm73474272">Wraz z rozwojem słownictwa dziecko wypowiada proste zdania i bardzo szybko uczy się nowych słów. Ponadto zaczyna wykazywać zrozumienie określonych zasad rządzących językiem. Nawet popełniane czasem przez dzieci błędy stanowią dowód na to, jak dobrze te reguły są im znane. Widzimy to na przykład w postaci <term cmlnle:reference="nadmierna generalizacja">nadmiernej generalizacji</term> (ang. <foreign xml:lang="en"><term cxlxt:index="foreign">overgeneralization</term></foreign>). W tym kontekście odnosi się ona do rozszerzenia reguł językowych i nieuwzględniania wyjątków od tych reguł. Na przykład w języku angielskim „s” na końcu rzeczownika oznacza zazwyczaj liczbę mnogą, czyli mówimy „one dog” (jeden pies), ale „two dogs” (dwa psy). Małe dzieci nadmiernie uogólniają tę regułę i stosują ją do wyjątków, dodając „s” do rzeczowników odmienianych nieregularnie, i mówią np. „two gooses” (dwie gęsi) zamiast „two geese” lub „three mouses” (trzy myszy) zamiast „three mice”. Polskie dziecko może zastosować typowe schematy odmiany rzeczowników i czasowników do wyjątków i powiedzieć: „widziałam piesa” zamiast „widziałam psa” (jako analogia do odmiany „kot” – „kota”) czy „chcem” zamiast „chcę” (przez analogię do „jem”). Jak widać, dzieci znają i rozumieją reguły języka, nawet jeśli jeszcze do końca nie opanowały wyjątków od nich (Moskowitz, 1978).</para></section><section id="fs-idm181736080"><title id="UUID9ed635dc-d686-480e-5a5831b7d4e1e406">Język a myślenie</title><quote id="UUIDadd151b9-918f-4339-7fe2-c03df1124ca3"><para id="fs-idm176340720">Granice mego języka wskazują granice mego świata.</para></quote><para id="UUID5936983b-36ba-463f-40d9-909dd84d1591">- <term cmlnle:reference="Wittgenstein, Ludwig (1889-1951)" cxlxt:index="name" cxlxt:name="Wittgenstein, Ludwig" cxlxt:born="1889" cxlxt:died="1951">Ludwig Wittgenstein</term> (1889-1951), <emphasis effect="italics">Traktat logiczno-filozoficzny</emphasis> (1921)</para><para id="UUID33453dac-b8d4-44f0-4c77-d7805258c117">Gdy mówimy jednym językiem, uznajemy, że słowa stanowią reprezentację myśli, ludzi, miejsc i zdarzeń. Dany język przyswajany przez dzieci jest związany z ich kulturą i środowiskiem. Ale czy same słowa mogą wpływać na sposób myślenia o różnych rzeczach? Psychologowie od dawna analizują kwestię, czy język kształtuje myśli i czyny, czy to nasze myśli i przekonania kształtują język, którym się posługujemy. Dwaj badacze, <term cmlnle:reference="Sapir, Edward (1884-1939)" cxlxt:index="name" cxlxt:name="Sapir, Edward" cxlxt:born="1884" cxlxt:died="1939">Edward Sapir</term> (1884-1939) i <term cmlnle:reference="Whorf, Benjamin Lee (1897-1941)" cxlxt:index="name" cxlxt:name="Whorf, Benjamin Lee" cxlxt:born="1897" cxlxt:died="1941">Benjamin Lee Whorf</term> (1897-1941), zajęli się tym tematem w latach 40. XX wieku. Chcieli się dowiedzieć, jak nawyki językowe danej społeczności zachęcają jej członków do interpretowania rzeczywistości w określony sposób (Sapir, 1941/1964). Sapir i Whorf zasugerowali, że język determinuje myślenie. Na przykład w niektórych językach występuje kilka określeń miłości, podczas gdy w języku angielskim jedno. Czy ma to wpływ na sposób myślenia o miłości (Whorf, 1956)? W późniejszych latach inni badacze uznali to podejście za zbyt kategoryczne, zarzucając koncepcji Sapira i Whorfa brak empiryzmu (Abler, 2013; Boroditsky, 2011; van Troyer, 1994). Obecnie nadal prowadzone są badania i dyskusje nad związkiem między językiem a myśleniem. Doskonałym przykładem jest tu obszerna praca <term cmlnle:reference="Leavitt, John Harold (ur. 1956)" cxlxt:index="name" cxlxt:name="Leavitt, John Harold" cxlxt:born="1956">Johna Harolda Leavitta</term> (ur. 1956): <emphasis effect="italics">Linguistic Relativities: Language Diversity and Modern Thought</emphasis>, wydana przez Cambridge University Press w 2015 roku.</para><note id="fs-idm188402192" type="note" class="psychology what-do-you-think"><title id="UUID931ff8f8-821f-4f62-7d1d-b42b7eb74ea7">Znaczenie języka</title><para id="fs-idm75689504">Czy jeśli ktoś biegle włada więcej niż jednym językiem, jego myśli są inne w zależności od języka, w którym się wypowiada? Może znasz jakieś słowa, których nie da się przetłumaczyć na polski. Na przykład portugalskie słowo <foreign xml:lang="pt"><term xmlns:ns25="http://katalysteducation.org/cxlxt/1.0" ns25:index="foreign">saudade</term></foreign> powstało w XV wieku, gdy portugalscy żeglarze opuszczali swoje domy i wypływali eksplorować morza w kierunku Afryki i Azji. Ci, którzy zostali, opisywali wspomnianym słowem różne uczucia (<link target-id="Figure_07_02_Saudade"/>), w tym uczucie pustki, utraty, nostalgię, tęsknotę, ale i ciepłe wspomnienia oraz nadzieję. Przykładowo, w języku polskim nie ma jednego wyrazu, który zawierałby w sobie wszystkie te emocje. Czy uważasz, że takie słowa jak <foreign xml:lang="pt">saudade</foreign> potwierdzają to, że różne języki tworzą odmienne wzorce myślenia u ludzi?</para><figure id="Figure_07_02_Saudade" class=""><media id="UUID6c4b1ebf-3a78-47ed-6e26-410609279dad" alt=""><image src="../../media/CNX_Psych_07_02_Saudade.jpg" mime-type="image/jpeg"/></media><caption id="UUID91566f76-8528-447b-424678a2a464f83b">Te dwie prace obrazują słowo <foreign xml:lang="pt">saudade</foreign>. (a) <foreign xml:lang="pt">Saudade de Nápoles</foreign>, co można przetłumaczyć jako „tęskniąc za Neapolem”, obraz namalowany przez <term xmlns:ns26="http://katalysteducation.org/cmlnle/1.0" xmlns:ns27="http://katalysteducation.org/cxlxt/1.0" ns26:reference="Worms, Bertha (1868-1937)" ns27:index="name" ns27:name="Worms, Bertha" ns27:born="1868" ns27:died="1937">Berthę Worms</term> (1868-1937) w 1895 roku. (b) Almeida Júnior namalował <foreign xml:lang="pt">Saudade</foreign> w 1899 roku.</caption></figure></note><para id="fs-idm56759008">Z badań wynika, że język może faktycznie wpływać na nasz sposób myślenia. Koncepcję tę nazywamy <term xmlns:ns28="http://katalysteducation.org/cmlnle/1.0" ns28:reference="determinizm lingwistyczny">determinizmem lingwistycznym</term>. Jeden z najnowszych dowodów potwierdzających to zjawisko odwołuje się do różnic w sposobie mówienia i myślenia o czasie u osób władających językiem angielskim i mandaryńskim. Osoby mówiące po polsku czy po angielsku wypowiadają się na temat czasu, używając określeń opisujących zmiany w wymiarze poziomym. Mówią np. „Jestem do tyłu z pracą” lub „Nie wybiegaj myślami tak daleko w przód”. Tymczasem użytkownicy mandaryńskiej odmiany języka chińskiego, którzy także opisują czas w kontekście poziomym, często stosują również określenia związane z układem pionowym. Zdarza się, że przeszłość plasują „u góry”, a przyszłość „na dole”. Okazuje się, że te różnice językowe przekładają się na różnice w wynikach osiąganych w testach sprawdzających, jak szybko dana osoba rozpoznaje zależności czasowe. Szczególnie przy zadaniach opartych na układzie pionowym osoby władające mandaryńskim szybciej rozpoznawały zależności czasowe między miesiącami. Boroditsky (2001) traktuje te wyniki jako potwierdzenie faktu, że zwyczaje językowe stymulują zwyczaje myślowe (s. 12). Można próbować doszukiwać się związków między sposobami myślenia o czasie i przyjmowanym w danej kulturze układem pisania: od lewej do prawej lub z góry na dół, jednak należy pamiętać, że pismo powstało znacznie później niż język mówiony, czyli być może pismo odzwierciedla myślenie, natomiast na pewno nie na odwrót.</para><para id="fs-idm214946608">Chcąc sprawdzić, jak język wpływa na myślenie, Berlin i Kay (1969) porównali sposób myślenia i mówienia o kolorach osób posługujących się językiem angielskim i przedstawicieli plemienia Dani mieszkającego w Papui-Nowej Gwinei. Plemię to używa dwóch słów określających kolor: jedno oznacza „jasny”<emphasis effect="italics">,</emphasis> a drugie – „ciemny”. Dla odmiany, w języku angielskim jest 11 podstawowych terminów opisujących barwy (czarny, biały, czerwony, żółty, zielony, niebieski, brązowy, fioletowy, różowy, pomarańczowy, szary). Badacze założyli, że liczbę określeń barw może ograniczać sposób, w jaki członkowie plemienia Dani je postrzegają. Okazało się jednak, że – mimo dysponowania znacznie mniejszym zasobem słów – lud Dani rozróżnia kolory tak samo sprawnie jak osoby mówiące po angielsku (Berlin i Kay, 1969). Najnowszy przegląd badań mający na celu określenie, w jaki sposób język może wpływać na postrzeganie kolorów, sugeruje, że język oddziałuje na zjawiska percepcyjne, szczególnie w lewej półkuli mózgu. Zapewne pamiętasz z wcześniejszych rozdziałów, że u większości ludzi lewa półkula jest powiązana z językiem. Natomiast prawa półkula mózgu (mniej lingwistyczna) jest mniej podatna na językowy wpływ na percepcję (Regier i Kay, 2009).</para></section><section id="fs-idm123872224" class="summary"><title id="UUIDbe129401-57da-4fad-6693012fff9d7413">Summary</title><para id="fs-idm183004528">Język to służący komunikacji system znaków złożony z leksykonu (słownictwa) i zasad gramatycznych. Przyswajanie języka odbywa się naturalnie i swobodnie w pierwszych latach życia. Proces ten zachodzi w przewidywalnej kolejności u ludzi na całym świecie. Język ma istotny wpływ na myślenie, a koncepcja jego wpływu na poznanie nadal pozostaje obszarem wielu badań i dyskusji psychologicznych.</para></section><section id="fs-idm52001184" class="review-questions"><title id="UUIDfbaaeddd-4e30-4ca4-61ae121ec7a82ff0">Review Questions</title><exercise id="fs-idm175029136"><problem id="fs-idm51443072"><para id="fs-idm185597952">________ to zbiór ogólnych zasad porządkowania słów w znaczące zdania.</para><list id="UUID8122a524-4745-4640-7ec3-5a8ae0c115a5" list-type="enumerated" number-style="upper-alpha"><item id="UUIDdf796185-a25d-40e8-709553b83ffc2c7a"><para id="UUID6772644b-7462-41d3-6a76b59062af9a29">Determinizm lingwistyczny</para></item><item id="UUIDf27a8455-6205-44eb-776052c1e1ed999b"><para id="UUIDcd0f54b9-5395-45d3-6f54b0fd254d5016">Leksykon (słownictwo)</para></item><item id="UUIDcc2771ba-1f92-4e8e-4816861bf4d57986"><para id="UUID2ac6ba82-b2ea-4b35-6cf2c380216131e7">Semantyka</para></item><item id="UUID88b9509c-7d20-484d-5d106972b3fe1dee"><para id="UUID0e58357d-1329-49bb-7223f3a23f497fb1">Składnia</para></item></list></problem><solution id="fs-idm184663088"><para id="fs-idm55722688">D</para></solution></exercise><exercise id="fs-idm92509680"><problem id="fs-idm12325296"><para id="fs-idm54941232">________ to najmniejsza jednostka języka posiadająca znaczenie.</para><list id="UUIDaac1b07c-e9c8-4bfa-74b0-6f2613c4ec7f" list-type="enumerated" number-style="upper-alpha"><item id="UUIDfe3804f9-c33f-4d64-4190c6b6ce93195e"><para id="UUIDcb6a7cad-430f-4675-4f701d614a25f6c9">Leksykon (słownictwo)</para></item><item id="UUID45fc6e13-523f-4373-6a78cfde96081d06"><para id="UUID6400dd57-07a9-418f-7af3d09f47434a33">Fonem</para></item><item id="UUIDd0380f57-7004-4729-719fee70283b24c8"><para id="UUID1a198867-2452-4465-71d97f87dc35794d">Morfem</para></item><item id="UUID07f7c70c-640c-4fe6-7b30a22cdc7dfacd"><para id="UUID6566ec19-d2a7-4660-6807b700196ed56a">Składnia</para></item></list></problem><solution id="fs-idm81470080"><para id="fs-idm51597856">C</para></solution></exercise><exercise id="fs-idm58124784"><problem id="fs-idm49907952"><para id="fs-idm18827024">Znaczenie słów i fraz określa się, stosując zasady ________.</para><list id="UUID97a02f45-2c54-46e1-65f1-cbcc8f9e16f7" list-type="enumerated" number-style="upper-alpha"><item id="UUID79adf170-6ce2-4085-6b302c7068c3bad2"><para id="UUID6f7b4bc5-36e1-40ba-4846a622ac5eee4f">leksyki</para></item><item id="UUID5c7f7259-37bf-4ea8-6853f4988539c79c"><para id="UUID293da278-f29b-46ba-7c21f93382d10eee">fonemów</para></item><item id="UUID0291bfe6-ddf7-4be0-69f6b6718049d031"><para id="UUID83eebac2-49d7-4666-5438eef3ce97bc4c">nadmiernej generalizacji</para></item><item id="UUID0af550e3-5b12-4866-718d82fd6e12d8e3"><para id="UUIDe0704bb5-c85f-43d1-4a8dfcf09b33e937">semantyki</para></item></list></problem><solution id="fs-idm27278448"><para id="fs-idm75442464">D</para></solution></exercise><exercise id="fs-idm143260304"><problem id="fs-idm151563600"><para id="fs-idm216612448">________ jest podstawową jednostką dźwiękową języka mówionego.</para><list id="UUID29b37d52-3fae-48f0-6e98-b3b104d96279" list-type="enumerated" number-style="upper-alpha"><item id="UUID6f0249b9-64c7-4253-5bca7554317ea267"><para id="UUIDc292147f-f151-49c3-42bb648820924905">Składnia</para></item><item id="UUIDca669a25-c4eb-4a2f-717648e41c67f18e"><para id="UUIDf5b415b1-8538-4fd7-7e06cf57c61dc2a7">Fonem</para></item><item id="UUIDce05dc62-f067-4286-67e26c38ae111af8"><para id="UUID2c4a68e6-ad2f-4758-7036b397df7027fd">Morfem</para></item><item id="UUID8534216a-5487-4569-4fb81d21ce35da12"><para id="UUID5fdad826-0fee-41b7-6f2c0b7ebea82d70">Gramatyka</para></item></list></problem><solution id="fs-idm100477424"><para id="fs-idm173173552">B</para></solution></exercise></section><section id="fs-idm183165136" class="critical-thinking"><title id="UUID19296316-4118-4a73-45d569762df7e799">Critical Thinking Questions</title><exercise id="fs-idm6992192"><problem id="fs-idm106166720"><para id="fs-idm109095168">W jaki sposób słowa przedstawiają zarówno nasze myśli, jak i wartości?</para></problem><solution id="fs-idm140196368"><para id="fs-idm124585136">Ludzie mówią o rzeczach, które są dla nich ważne, lub o rzeczach, o których najwięcej myślą. Zatem to, o czym mówimy, odzwierciedla nasze wartości.</para></solution></exercise><exercise id="fs-idm87484016"><problem id="fs-idm241514224"><para id="fs-idm10876448">Dlaczego błędy gramatyczne u dzieci mogą być wskaźnikiem przyswajania języka?</para></problem><solution id="fs-idm124126928"><para id="fs-idm176509216">Błędy gramatyczne wynikające z nadmiernej generalizacji określonych reguł danego języka sugerują, że dziecko rozpoznaje daną zasadę, nawet jeśli nie wychwytuje niuansów czy wyjątków związanych z jej stosowaniem.</para></solution></exercise></section><section id="fs-idm237944416" class="personal-application"><title id="UUID7eb3304d-02a7-47fc-690ce8c3ae38dd3c">Personal Application Question</title><exercise id="fs-idm96187280"><problem id="fs-idm219704656"><para id="fs-idm181235504">Podaj przykłady wpływu języka na procesy poznawcze.</para></problem></exercise></section></content><glossary><definition id="fs-idm82970400"><term cmlnle:reference="gramatyka">gramatyka (ang. <foreign xml:lang="en"><term cxlxt:index="foreign">grammar</term></foreign>)</term><meaning id="UUID792f8786-e17d-4bf6-6a9a-600bd8c71748"><para id="UUID0f84a4b7-66e6-40fd-4b8a5c160de28232">zbiór reguł służących do przekazywania znaczenia za pomocą słownictwa</para></meaning></definition><definition id="fs-idm51586864"><term cmlnle:reference="język">język (ang. <foreign xml:lang="en"><term cxlxt:index="foreign">language</term></foreign>)</term><meaning id="UUID512d62f9-ac00-4ab2-6857-eb98ba96e403"><para id="UUIDcebf30e2-1a5a-4d6e-4182ba17dc479d83">system znaków i reguł ich porządkowania, którego celem jest komunikacja</para></meaning></definition><definition id="fs-idm90926416"><term cmlnle:reference="leksykon">leksykon (<term>słownictwo</term>) (ang. <foreign xml:lang="en"><term cxlxt:index="foreign">lexicon</term></foreign>)</term><meaning id="UUIDbd7ffc25-47f5-447a-4979-e088298030c4"><para id="UUID979b476c-0996-4d65-5acef3decafd3d7d">słownictwo wykorzystywane w danym języku</para></meaning></definition><definition id="fs-idm59607216"><term cmlnle:reference="morfem">morfem (ang. <foreign xml:lang="en"><term cxlxt:index="foreign">morpheme</term></foreign>)</term><meaning id="UUIDe452bc63-7b6c-478f-65d6-516cc5b508b2"><para id="UUID916ce6f0-3115-478a-7926107d8d1156c7">najmniejsza jednostka języka, która ma określone znaczenie</para></meaning></definition><definition id="fs-idm77287008"><term cmlnle:reference="nadmierna generalizacja">nadmierna generalizacja (ang. <foreign xml:lang="en"><term cxlxt:index="foreign">overgeneralization</term></foreign>)</term><meaning id="UUID16d51c14-a2c3-412a-7261-56daf148d757"><para id="UUID50a41e1c-fbd5-4a72-5338c04aceb7dda1">rozszerzenie reguły istniejącej w danym języku na wyjątki od tej reguły</para></meaning></definition><definition id="fs-idm199874544"><term cmlnle:reference="fonem">fonem (ang. <foreign xml:lang="en"><term cxlxt:index="foreign">phoneme</term></foreign>)</term><meaning id="UUIDd87c9cc1-81e2-47a3-69f1-7fb15ad4c34b"><para id="UUID377df50b-b287-4401-639970d208ec43dd">podstawowa jednostka dźwiękowa danego języka</para></meaning></definition><definition id="fs-idm146803984"><term cmlnle:reference="semantyka">semantyka (ang. <foreign xml:lang="en"><term cxlxt:index="foreign">semantics</term></foreign>)</term><meaning id="UUID4f5bb8ae-ff1c-4979-7d94-a2ab3b416960"><para id="UUID75094f8a-3f8b-4fd0-7a10b93fe186d5ff">znaczenie słów</para></meaning></definition><definition id="fs-idm233654256"><term cmlnle:reference="składnia">składnia (ang. <foreign xml:lang="en"><term cxlxt:index="foreign">syntax</term></foreign>)</term><meaning id="UUID4d8ef379-3843-4987-5e0f-00252872841d"><para id="UUID738c9cae-20cc-4c7f-4180e3118536730f">sposób, w jaki słowa są organizowane w zdania</para></meaning></definition></glossary></document>