<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Temperament</title>
<metadata xmlns:md="http://cnx.rice.edu/mdml">
  <md:content-id>m89694</md:content-id>
  <md:title>Temperament</md:title>
  <md:abstract/>
  <md:uuid>6631c275-174e-4474-8c01-41b54aad584a</md:uuid>
</metadata>

<content><para id="UUID23ad3a21-b3bf-4db1-5126-c1a702d696f9">Czym jest temperament i w jakiej relacji pozostaje w stosunku do osobowości? Psycholodzy dysponują licznymi teoriami osobowości, część z nich omówiliśmy w poprzednich fragmentach tego rozdziału. Wniosek, jaki z nich płynie, jest następujący: nie ma wśród psychologów konsensusu co do definicji konstrukcji psychicznej człowieka. Istnieją jednak obszary, w których badacze są zgodni. Temperament jest składnikiem osobowości, ujawnia się już u bardzo małych dzieci i jest względnie stały w porównaniu z innymi czynnikami, które składają się na osobowość (Rothbart, 2011). Psycholodzy przyznają, że temperament ma podłoże biologiczne i jest częściowo zdeterminowany genetycznie. Ponadto poprzedniki cech temperamentu dostrzegamy również u zwierząt.</para><section id="UUID52ea102d-f563-4bc8-5e2c-b4327704d545"><title id="UUID23b1edbc-a35a-459c-536c-4ce1d05b75ae">Podejścia historyczne</title><para id="UUID6297693d-1997-41ea-7201-855e492b438e">Jak zostało wspomniane w podrozdziale <link document="m89654">Czym jest osobowość?</link>, pierwsze ujęcie zachowań wynikających z cech osobowości zaproponował Hipokrates w 370 roku p.n.e., a jego koncepcja została rozwinięta przez Galena sześćset lat później. Według teorii Hipokratesa–Galena osobowość człowieka zależy od istnienia czterech soków ciała, zwanych również humorami. Są nimi: żółć z wątroby, czarna żółć z nerek, czerwona krew oraz flegma z płuc. Zachowanie równowagi między tymi podstawowymi płynami miało zapewniać stan zdrowia fizycznego (stąd np. pochodziła stosowana jeszcze w XIX wieku koncepcja upuszczania krwi). Uczeni powiązali zwiększoną obecność soków u jednostki z istnieniem czterech temperamentów: cholerycznego, melancholijnego, sangwinicznego oraz flegmatycznego. Nazewnictwo to – co jest rzeczą bezprecedensową – przetrwało dwa tysiące lat i jest żywe zarówno w mowie potocznej, jak i w leksykonie psychologów.</para><para id="UUID7ad5e48a-b0f8-4633-60b9-766782e9cdc4">Empiryczne badania nad temperamentem zostały podjęte na przełomie XIX i XX wieku. <term cmlnle:reference="Pawłow, Iwan (1849-1936)" cxlxt:index="name" cxlxt:name="Pawłow, Iwan" cxlxt:born="1849" cxlxt:died="1936">Iwan Pawłow</term> podczas rozpoczętych w 1923 r. wieloletnich badań nad warunkowaniem nazwanym później warunkowaniem klasycznym w odróżnieniu od warunkowania sprawczego (o eksperymentach prowadzonych przez Pawłowa pisaliśmy tutaj: <link document="m89649">Warunkowanie klasyczne</link>) dostrzegł osobniczą zmienność reakcji psów i przypisał ją właściwościom układu nerwowego, jakimi są: siła pobudzenia i hamowania procesów nerwowych oraz równowaga i ruchliwość procesów nerwowych. Według Pawłowa komórki nerwowe osobników mają różne właściwości funkcjonalne. Zdolność do wytrzymywania trwającego krótko silnego pobudzenia albo długotrwałego niskiego pobudzenia, manifestuje się sposobem reakcji jednostki na bodziec: reakcja ta może być adekwatna, nadmierna lub zbyt słaba. Siłą procesu hamowania i ruchliwością procesów nerwowych Pawłow tłumaczył adekwatność zachowań związanych z powstrzymywaniem lub opóźnieniem reakcji oraz z reagowaniem na szybko zachodzące zmiany bodźców. Pewne konstrukty zaproponowane przez Pawłowa przetrwały, a teorie powstałe na ich podwalinach służą pomiarowi cech układu nerwowego u dorosłych ludzi.</para></section><section id="UUIDfb52ad58-cd09-4dfc-4c88-85249459e7f2"><title id="UUIDe82ef29c-f7ae-4898-603b-b76558d895ca">Temperament u dzieci i dorosłych</title><para id="UUIDc675bb6b-60b9-48ec-5cfd-17f1088f8296">W rozdziale poświęconym psychologii rozwoju człowieka wspomnieliśmy o badaniach Thomasa i Chess. Wyodrębnili dziewięć cech temperamentu u dzieci (1977): aktywność, rytmiczność, zbliżanie się-wycofywanie, łatwość przystosowania, próg reagowania, siła reakcji, jakość nastroju, roztargnienie, zakres uwagi i wytrwałość. Na ich podstawie zidentyfikowali (1977) trzy dziś już uznawane za klasyczne typy temperamentów u dzieci: łatwy, trudny i wolno rozgrzewający się (por. <link document="m89737">Stadia rozwoju</link>). Jednakże czynniki środowiskowe (na przykład rodzaj interakcji w rodzinie) oraz proces dojrzewania mogą wpływać na ekspresję dziecięcego temperamentu (Carter i in., 2008). Narzędzia psychometryczne mierzące konstelacje wspomnianych cech pozwalają ustalić, czy dziecko ma temperament łatwy, wolno rozgrzewający się, czy trudny.</para><para id="UUID4fe46201-5b3c-4121-6446-f22843f2b19e">Współczesne badania i teorie postulują, że na temperament u dzieci składają się dwie cechy: reaktywność i samoregulacja (Rothbart, Ahadi i Evans, 2000). Reaktywność to fizjologiczna pobudliwość układu nerwowego w odpowiedzi na nowe lub stanowiące wyzwanie czynniki zewnętrzne, samoregulacja natomiast to zdolność do kontrolowania tej reakcji (Rothbart i Derryberry, 1981; Rothbart et al., 2011). Jedna osoba na przykład natychmiast reaguje na nowy bodziec dużym poziomem niepokoju, a druga niemal go nie zauważa, co jest wynikiem ich poziomu reaktywności. Niektórzy będą potrafili w miarę łatwo ten niepokój u siebie obniżyć, na przykład odwracając uwagę od źródła niepokoju, inni zaś nie; za tę zdolność odpowiadają właśnie mechanizmy samoregulacji.</para><section id="UUIDbeab3041-7ed0-45a7-4afd-fb5de8f1ae34"><title id="UUIDb9d115e2-98e1-4786-598c-1a5575ebb49d">Regulacyjna teoria temperamentu (RTT)</title><para id="UUIDc1133e19-c331-4dd5-51c9-866a8583ab20">Jednym z kontynuatorów podejścia Pawłowa w badaniach nad temperamentem był <term cmlnle:reference="Strelau, Jan (1931-2020)" cxlxt:index="name" cxlxt:name="Strelau, Jan" cxlxt:born="1931" cxlxt:died="2020">Jan Strelau</term> (1931-2020), wybitny polski psycholog, autor <term cmlnle:reference="regulacyjna teoria temperamentu (RTT)">regulacyjnej teorii temperamentu (RTT)</term> (ang. <foreign xml:lang="en"><term cxlxt:index="foreign">Regulative Theory of Temperament (RTT)</term></foreign>). W swoich pracach wykorzystał koncepcje wypracowane przez Eysencka (por. podrozdział <link document="m89666">Teorie cech</link>), dla którego temperament i inteligencja są składowymi osobowości (Eysenck terminów <emphasis effect="italics">temperament</emphasis> i <emphasis effect="italics">osobowość</emphasis> często używał zamiennie). Teoria sformułowana przez Strelaua jest wielowymiarowa, zakłada, że temperament przejawia się we wszystkich zachowaniach człowieka, ponieważ jest własnością formalną (czyli dotyczy sposobu a nie treści zachowania), i jest zauważalny już w niemowlęctwie. Pierwotna forma temperamentu jest wynikiem ewolucji biologicznej, w związku z czym czynniki genetyczne odgrywają znaczącą rolę w determinowaniu temperamentu jednostki. Cechy temperamentu są względnie stałe, przy czym w trakcie życia jednostki ulegają powolnej zmianie spowodowanej wpływem interakcji mechanizmów biologicznych odpowiedzialnych za temperament i wpływów środowiskowych.</para><para id="UUIDf9782118-63d2-4f39-4db2-97676246afb3">Według Strelaua temperament reguluje zachowanie w dwóch aspektach: energetycznym i czasowym. Charakterystyka energetyczna obejmuje cechy przejawiające zdolność gromadzenia i rozładowywania energii przez jednostkę. Charakterystyka czasowa natomiast opisuje zdolność szybkiej zmiany zachowań. W tym kontekście temperament pełni funkcję regulacyjną, moderując sytuacje, stymulacje oraz zachowania. Temperament określa zapotrzebowanie jednostki na stymulację oraz decyduje o tym, jak duża jest dawka stymulacji. Według modelu RTT każdy z nas uczy się, jak w optymalny dla siebie sposób stymulację tę regulować, przy czym doświadczenie pokazuje, że nie zawsze się to nam udaje.</para><para id="UUIDa3bcbd10-a145-49a0-6038-3dac11fba556">Zapotrzebowanie na stymulację jest wyznaczone przez nasz poziom reaktywności. Wysoki poziom reaktywności wiąże się z niskim zapotrzebowaniem na bodźce, natomiast niski poziom reaktywności wykazują jednostki z wysokim zapotrzebowaniem na bodźce. Poziom aktywności wpływa z kolei na ilość podejmowanych działań dostarczających stymulacji. Obie te cechy: reaktywność i aktywność zostały wyodrębnione już w początkowym kształcie teorii (1985) jako należące do charakterystyki energetycznej. Na późniejszym etapie prac nad teorią RTT (Zawadzki, Strelau, 1997) zdefiniowano siedem cech, których kombinacje odzwierciedlają opisane wyżej charakterystyki. Cechami z domeny charakterystyki energetycznej są:</para><list id="UUID986329f0-84a1-4911-4612-263a0addea19" list-type="bulleted"><item id="UUIDe1f68755-d799-4e51-522c-045fcfc8a1f8"><para id="UUIDfffbaa0b-8c88-4977-5333-5e2ccf906474">wrażliwość sensoryczna (zdolność reagowania na subtelne, delikatne bodźce zmysłowe),</para></item><item id="UUID0b67c977-be12-49ee-5503-0d5aaea10656"><para id="UUID771b1528-8abe-42de-79df-d2d852a6cea3">reaktywność emocjonalna (sposób reagowania na bodźce emocjonalne),</para></item><item id="UUIDbe0233db-b017-41d4-577f-3f05dcc36e82"><para id="UUID77d1abb3-352b-428a-6e79-61628d87b2e5">wytrzymałość (utrzymanie adekwatnych reakcji w warunkach silnej lub długotrwałej stymulacji zewnętrznej),</para></item><item id="UUIDc1d3abf7-3899-4a6f-6fc8-62d8d7e69c6d"><para id="UUIDe0b551a0-0518-4257-6ad8-4df382c25bcc">aktywność (podejmowanie działań dostarczających stymulacji).</para></item></list><para id="UUID7062c68a-c2bc-4f7a-7dfe-aceac0c0594a">Do domeny charakterystyki czasowej należą:</para><list id="UUID854cea44-e499-47ed-5948-4069c12887a9" list-type="bulleted"><item id="UUID8ece9c42-54b1-4163-5208-e368a7802292"><para id="UUIDbbda83fc-d318-4846-770d-9dc2b9bbe7cc">żwawość (zdolność do szybkiego reagowania i utrzymywania wysokiego tempa aktywności),</para></item><item id="UUID200407d3-82ba-41dd-455b-36fd29edb515"><para id="UUID5865a335-9957-436d-7b16-d5b529425e66">perseweratywność (tendencja do powtarzania i kontynuowania zachowań),</para></item><item id="UUID6f1b5d96-168a-4ba7-6ad9-4ea8bcb5f685"><para id="UUID417695e7-3ce8-4caa-63d9-5a4a3301b76d">rytmiczność (tendencja do utrzymywania regularnego trybu życia nawet gdy nie wymagają tego okoliczności)</para></item></list><para id="UUIDa17023d4-9d38-4d83-5059-8617f651f6f0">Strelau przyjmuje, że postulowane przez niego wymiary są ze sobą skorelowane i wzajemnie od siebie zależne. Jest to podejście odmienne od stosowanego w popularnych modelach, tzn. w <term cmlnle:reference="wielka trójka Eysencka">wielkiej trójce Eysencka</term> (ang. <foreign xml:lang="en"><term cxlxt:index="foreign">Eysenck's big three</term></foreign>) (ekstrawersja, neurotyzm i psychotyzm) i w <term cmlnle:reference="model pięcioczynnikowy">modelu pięcioczynnikowym</term> (ang. <foreign xml:lang="en"><term cxlxt:index="foreign">Five Factor Model</term></foreign>) (otwartość na doświadczenie, sumienność, ekstrawersja, ugodowość i neurotyzm), gdzie zakłada się, że cechy występują od siebie niezależnie (por. <link document="m89666">Teorie cech</link>).</para></section></section><section id="UUID1d316306-1c87-4d87-4e7a-77b31f5a6642" class="summary"><title id="UUID01bfbfb0-a306-40aa-7f56e95098eeb0eb">Summary</title><para id="fs-idp39156288">Alexander Thomas i Stella Chess wyodrębnili dziewięć cech temperamentu u dzieci (1977): aktywność, rytmiczność, zbliżanie się–wycofywanie, łatwość przystosowania, próg reagowania, siła reakcji, jakość nastroju, roztargnienie, zakres uwagi i wytrwałość. Na ich podstawie zidentyfikowali trzy dziś już uznawane za klasyczne typy temperamentów u dzieci: łatwy, trudny i wolno rozgrzewający się. Według teorii RTT opracowanej przez Jana Strelaua temperament reguluje zachowanie w dwóch aspektach: energetycznym i czasowym. Charakterystyka energetyczna obejmuje cechy przejawiające zdolność gromadzenia i rozładowywania energii przez jednostkę. Charakterystyka czasowa natomiast opisuje zdolność szybkiej zmiany zachowań. W tym kontekście temperament pełni funkcję regulacyjną jednostki, moderując sytuacje, jej stymulacje oraz zachowania.</para></section><section id="fs-idp146160384" class="review-questions"><title id="UUID1f0b5360-3862-4a5f-6368-0f928bcaa486">Review Questions</title><exercise id="fs-idp99300112"><problem id="fs-idp109732800"><para id="fs-idp48879168">Sposób reagowania na świat, który ujawnia się już w niemowlęctwie, łącznie z poziomem aktywności danej osoby, nazywa się ________.</para><list id="UUID9d314073-edf8-489c-645b-bfaf984ed076" list-type="enumerated" number-style="upper-alpha"><item id="UUID291422a7-38ab-499e-4d05724e8029ec17"><para id="e8c5fdec-75e0-466e-7c7223a85eb08135">cechami</para></item><item id="UUID236f233b-cc52-4460-6ed4ebca430fb017"><para id="d0aee842-4839-4823-4cb7920603e5c72e">temperamentem</para></item><item id="UUID9fd65393-8cd3-4518-5948f25409c58943"><para id="UUId8f823d00-b4cd-4349-6eb4a6fe54d47f65">odziedziczalnością</para></item><item id="aafb9f75-422d-4a96-4c05e28e4df4fd78"><para id="b5520e57-5033-4df3-5af2fad72626132d">osobowością</para></item></list></problem><solution id="fs-idp151035712"><para id="fs-idm25513424">B</para></solution></exercise><exercise id="fs-idm11446400"><problem id="fs-idp63830800"><para id="fs-idp13082608">Małgosia ma osiemnaście miesięcy. Często płacze, trudno ją uspokoić, a w nocy wielokrotnie się budzi. Thomas i Chess powiedzieliby, że jest ona ________.</para><list id="UUID1242fda8-48ee-42f2-6fbe-fccec062ca28" list-type="enumerated" number-style="upper-alpha"><item id="UUID366d7cd3-954a-47de-6ed59b817302290f"><para id="UUID6b4fd045-7f21-4658-6dd8f3ff103b2c3c">łatwym dzieckiem</para></item><item id="UUIDd680de91-f7f6-465e-564dde316037dd0c"><para id="d51f3c00-87f1-4da3-4b086236fba8c32f">trudnym dzieckiem</para></item><item id="UUID9eb0a5d5-fe2f-465b-4857c311116021c5"><para id="UUID6ff5ccf0-f47c-494d-52d6ba37a28e76ec">wolno rozgrzewającym się dzieckiem</para></item><item id="UUID798dc760-b09a-4910-5d35c990cf17add4"><para id="UUID0f3f5291-5415-430d-4094015f4b110276">dzieckiem z kolką</para></item></list></problem><solution id="fs-idp121035712"><para id="fs-idm23313424">B</para></solution></exercise><exercise id="fs-idp143462352"><problem id="fs-idp44337184"><para id="fs-idm11181968">Przez temperament rozumie się ________.</para><list id="UUIDacef9f26-159b-4e76-502d-29a7b78c8d9e" list-type="enumerated" number-style="upper-alpha"><item id="b693b6e3-dc15-4204-4ee4cda1649186d7"><para id="UUID3e91974d-9090-4ea2-73ebf3eafebeebbd">wrodzone, genetycznie uwarunkowane różnice na poziomie osobowości</para></item><item id="UUID9fd4761e-cad3-4b1f-5d0a10481ab1d9f9"><para id="UUID4e6b8369-913e-4a3e-622047a148db23ff">charakterystyczne sposoby zachowania</para></item><item id="f6096b57-b57a-4483-536f735b9ee1800d"><para id="UUID95bc80ca-0f4e-47d1-5de5ff638d0a7402">sumienność, przychylne nastawienie, neurotyzm, otwartość i ekstrawersję</para></item><item id="UUID76b4ff74-0bb5-4598-6eb2eeb7bada555b"><para id="UUID8d47de16-a673-492b-5b13c47283a22a59">stopień introwersji-ekstrawersji</para></item></list></problem><solution id="fs-idp85351760"><para id="fs-idm7503280">A</para></solution></exercise></section><section id="fs-idm4664816" class="critical-thinking"><title id="UUID0c09e99a-8042-4d46-5790c96a6e21f3f6">Critical Thinking Questions</title><exercise id="fs-idp31488992"><problem id="fs-idp96574688"><para id="fs-idp109735232">W jaki sposób różnice w temperamencie pomiędzy rodzicem a dzieckiem mogą wpływać na życie rodzinne?</para></problem><solution id="fs-idp82251760"><para id="fs-idm7502280">Rodzica o pogodnym i spokojnym usposobieniu może irytować trudne dziecko. Jeśli natomiast i rodzic i dziecko mają trudne temperamenty, ich wzajemne relacje mogą charakteryzować się częstymi kłótniami i nieporozumieniami.</para></solution></exercise><para id="UUIDbdc38734-9a53-44b3-63cc-b5661ff0bf8b"/></section></content><glossary><definition id="fs-idp5931616"><term cmlnle:reference="temperament">temperament (ang. <foreign xml:lang="en"><term cxlxt:index="foreign">temperament</term></foreign>)</term><meaning id="UUID435672e6-4f46-4d43-43e3-80c196d9636d"><para id="UUID7bed2f75-c566-453c-65cdae65af45439d">sposób, w jaki jednostka reaguje na świat; obejmuje poziom aktywności, już od wczesnego dzieciństwa</para></meaning></definition><definition id="UUIDf3eef183-8802-4159-6069-3bf0af60a600"><term cmlnle:reference="regulacyjna teoria temperamentu (RTT)">regulacyjna teoria temperamentu (RTT)  (ang. Regulative Theory of Temperament (RTT))</term><meaning id="UUIDe8105e3a-91b6-4b29-7448-a60e5c52b657"><para id="UUID716c1498-c35c-42fa-6596-eb6c6dfca8bb">teoria zaproponowana przez Jana Strelaua; temperament reguluje zachowanie w aspektach: energetycznym i czasowym</para></meaning></definition></glossary></document>