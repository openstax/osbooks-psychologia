<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Agresja</title>
<metadata xmlns:md="http://cnx.rice.edu/mdml">
  <md:content-id>m89628</md:content-id>
  <md:title>Agresja</md:title>
  <md:abstract/>
  <md:uuid>3f83dae7-dea9-401e-ae81-83e6be680438</md:uuid>
</metadata>

<content><para id="fs-idp59890704">W tym rozdziale omówiliśmy już, jak ludzie prowadzą interakcje między sobą i wywierają wpływ na myśli, uczucia i zachowania, zarówno w sposób pozytywny, jak i negatywny. Ludzie potrafią współpracować, by osiągać wielkie cele, np. pomagają sobie nawzajem w sytuacji zagrożenia. Człowiek może też wyrządzić drugiemu człowiekowi wiele zła, przykładowo dostosowując się do norm grupowych, które są niemoralne, albo zachowując posłuszeństwo wobec autorytetów aż do takiego stopnia, że będzie zabijał – przypomnij sobie masowy konformizm nazistów podczas II wojny światowej. Ten podrozdział jest poświęcony ciemnej stronie ludzkiego zachowania, czyli agresji.</para><section id="fs-idm5230256"><title id="UUIDd8aee0ae-f6f3-4638-706c-5de7b3d75797">Agresja</title><para id="fs-idp54181040"><term cmlnle:reference="agresja">Agresja</term> (ang. <foreign xml:lang="en"><term cxlxt:index="foreign">aggression</term></foreign>) to dążenie do wyrFządzenia innym krzywdy, cierpienia lub zadania im bólu. Agresja może przyjąć jedną z dwóch postaci, zależnie od motywów osoby, która się jej dopuszcza: wrogą lub instrumentalną. <term cmlnle:reference="agresja wroga">Agresja wroga</term> (ang. <foreign xml:lang="en"><term cxlxt:index="foreign">hostile aggression</term></foreign>) to agresja wywołana gniewem, jej celem jest zadanie innym bólu: bójka z nieznajomym w barze to przykład agresji wrogiej. Natomiast <term>agresja instrumentalna</term> (ang. <foreign xml:lang="en"><term cxlxt:index="foreign">instrumental aggression</term></foreign>) to agresja, której motywem jest osiągnięcie jakiegoś celu – nie musi nim być zadawanie bólu (Berkowitz, 1993); płatny zabójca, który zabija ludzi na zlecenie, przejawia agresję instrumentalną.</para><para id="fs-idm2823776">Sformułowano wiele teorii na temat przyczyn agresji, koncentrując się na jej różnych źródłach. Główne teorie zakładają, że agresja ma swoje znaczenie adaptacyjne, inne wskazują, że może być wynikiem frustracji. Jeszcze inne wskazują, że agresja jest efektem uczenia się.</para><para id="UUIDc5aecaf4-54b6-49dc-6f01-fd75e51ff530">W teoriach zakładających <term cmlnle:reference="ewolucyjna funkcja agresji">ewolucyjną funkcję agresji</term> (Buss, 2004), w ich wczesnej formie, przyjmowano iż agresja jest instynktem, czyli wrodzonym wzorcem zachowania ułatwiającym przetrwanie (Lorenz, 1996). Choć teoria ta ma wsparcie w licznych obserwacjach różnych gatunków zwierząt, to jednak niewiele danych pochodzi z obserwacji naczelnych czy też ludzi. Dlatego też obecne stanowisko ewolucyjne podchodzi ostrożniej do mówienia o źródłach agresji i raczej skłania się ku określeniu jej jako zachowania wykształconego na drodze ewolucji, zwiększającego szanse przetrwania i sukcesu reprodukcyjnego (Wojciszke, 2019). Ponieważ to kobiety zawsze ponosiły większe nakłady reprodukcyjne w porównaniu z mężczyznami, uważnie podchodziły one do wyboru partnera, mając na uwadze dobro i szanse przetrwania potomstwa. W przeszłości naszego gatunku cechami zapewniającymi dobrostan potomstwa i jego przetrwanie była siła mężczyzny. Być może dlatego również obecnie mężczyźni są bardziej skłonni do przejawiania agresji (Wilson i Daly, 1985).</para><para id="UUID0e2df2a7-d0d1-4f63-531d-430cc5780521">Z punktu widzenia psychologii ewolucyjnej męska agresja, taka jak ta obserwowana u samców ssaków naczelnych, służy demonstracji dominacji nad innymi samcami, co ma na celu zarówno ochronę partnerki, jak i zabezpieczenie przetrwania genów tego samca (<link target-id="CNX_Psych_12_06_dominance"/>). Zazdrość na tle seksualnym to jedno ze źródeł męskiej agresji: samce w ten sposób chcą się upewnić, że ich samice nie spółkują z innymi samcami, dzięki czemu mają pewność co do ojcostwa potomstwa samicy. Chociaż ewolucja dobrze wyjaśnia występowanie agresji u mężczyzn, jak wyjaśnić agresję występującą u kobiet? Kobiety zazwyczaj przejawiają instrumentalne formy agresji i wykorzystują ją jako środek osiągnięcia celu (Dodge i Schwartz, 1997). Przykładowo, kobiety potrafią okazywać agresję w sposób zawoalowany, za pośrednictwem komunikatów, które podważają pozycję społeczną innej osoby.</para><para id="UUID0f0ec1e9-491e-45f8-6dc5-267e945f9178">Kolejną teorią wyjaśniającą agresję jest <term>teoria frustracji-agresji</term> (ang. <foreign xml:lang="en"><term cxlxt:index="foreign">frustration–aggression theory</term></foreign>) (Dollardet al., 1939), gdzie frustrację i agresję wywołują niemożność osiągnięcia ważnego celu. Zgodnie z tą teorią pobudzenie wywołane frustracją prowadzi do pojawienia się agresji, choć nie zawsze jest ona jawna lub ukierunkowana na obiekt wywołujący frustrację. Różne czynniki psychologiczne, jak np. strach, mogą sprawić, że agresja zostanie przeniesiona na inny obiekt lub jej forma może zostać zmieniona. Klasycznym przykładem obrazującym oba te zjawiska jest sytuacja, w której mąż po nieporozumieniu z szefem przenosi swoje niezadowolenie na żonę lub dzieci, np. formułując kąśliwe uwagi wobec nich. W tym przypadku kara za zachowanie agresywne wydaje się mniejsza niż za faktyczną konfrontację z szefem.</para><para id="UUID98890298-7ea3-4fac-7ba0-6947bd252b97">Innym podejściem do przyczyn agresji jest rozumienie jej jako skutku uczenia się. W ramach tego podejścia brane są pod uwagę głównie dwa mechanizmy: <term>warunkowanie sprawcze</term> (ang. <foreign xml:lang="en"><term cxlxt:index="foreign">operant conditioning</term></foreign>) oraz <term>modelowanie</term> (por. podrozdziały <link document="m89650">Warunkowanie sprawcze</link> oraz <link document="m89651">Uczenie się przez obserwację (modelowanie)</link>). Jak zostało powiedziane wcześniej, warunkowanie sprawcze jest jednym z podstawowych procesów uczenia się, kreującym zachowanie za pomocą wzmocnień i kar. W tym przypadku, jeśli osoba skojarzy, że jej zachowanie agresywne przynosi więcej wzmocnień niż negatywnych konsekwencji, będzie takie zachowanie kontynuować. Przykładowo, jeśli udział w bójce przyniesie komuś prestiż i akceptację we własnej grupie, a odniesione rany i konsekwencje prawne nie będą dotkliwe, wówczas istnieje większa szansa, że osoba ta będzie częściej brać udział w bójkach.</para><para id="UUID67716df1-891c-4a73-56ec-e22cf31ffd77">Innym sposobem niż bazowanie na doświadczeniach własnych jest nabywanie zachowań agresywnych od innych osób na podstawie ich obserwacji. Ten typ uczenia się nazywany jest modelowaniem (por. Bandura, 1973). Obserwując inne osoby przejawiające zachowania agresywne, możemy nie tylko nauczyć się nowych sposobów przejawiania agresji. Możemy także osłabić swoje zahamowania oraz poczuć emocje i motywacje podobne do tych, jakie odczuwała osoba prezentująca zachowanie.</para><para id="UUID0d964065-cd73-43fd-4f35-8301d9174c5e">Teorią, która stara się zebrać rozważania teoretyczne i dane empiryczne na temat agresji, jest <term>Ogólny Model Agresji</term> (ang. <foreign xml:lang="en"><term cxlxt:index="foreign">General Aggression Model</term></foreign>) zaproponowany przez Criga Andersona i Brada Bushmana (2002). Koncepcja ta zakłada dwa wyznaczniki agresji: osobiste i sytuacyjne. Czynniki te mają wpływ na to, czy zachowanie będzie czy nie będzie agresywne i decydują o aktualnym stanie wewnętrznym jednostki w trakcie interakcji społecznej. W koncepcji tej zakłada się, że ów stan wewnętrzny wywodzi się z wzajemnego oddziaływania procesów poznawczych afektywnych i pobudzenia fizjologicznego. W procesach poznawczych kluczowe dla powstania agresji mogą być <term>wrogie myśli</term> (ang. <foreign xml:lang="en"><term cxlxt:index="foreign">hostile thoughts</term></foreign>). W przypadku afektu takim „wyzwalaczem” może być emocja <term cmlnle:reference="złość">złości</term> (ang. <foreign xml:lang="en"><term cxlxt:index="foreign">anger</term></foreign>). Trzeci czynnik to <term>pobudzenie fizjologiczne</term> (ang. <foreign xml:lang="en"><term cxlxt:index="foreign">physiological arousal</term></foreign>). Jego wzrost na ogół sprzyja nasileniu dominujących reakcji. Warto pamiętać, że wszystkie te czynniki decydują o ostatecznym efekcie interakcji społecznej.</para><figure id="CNX_Psych_12_06_dominance"><media id="fs-idp56513184" alt="Zdjęcie przedstawia konfrontację dwóch małp."><image src="../../media/CNX_Psych_12_06_dominance.jpg" mime-type="image/jpeg"/></media><caption id="UUIDeb034280-7651-4ea2-4399-15e45eddc42e">Mężczyźni i samce naczelnych mają potrzebę okazania dominacji nad innymi samcami, co widać na przykładzie zachowania tych małp. (Źródło: „Arcadiuš”/Flickr).</caption></figure><section id="fs-idp55454640"><title id="UUIDbbcb8d49-d07a-4b2b-4c43-ab26840a2bd8">Zastraszanie (<foreign xml:lang="en"><term cxlxt:index="foreign">bullying</term></foreign>)</title><para id="fs-idp38051760">Współczesną formą agresji jest zastraszanie. Jak dowiedzieliśmy się z rozdziału poświęconego rozwojowi dzieci (por. <link document="m89736">Co to jest psychologia rozwojowa?</link>), socjalizacja i zabawa z innymi dziećmi jest korzystna dla ich dojrzewania psychicznego. Jak jednak wiemy z dzieciństwa, nie każda zabawa dobrze się kończy. Niektóre dzieci są agresywne i chcą bawić się w bardziej szorstki sposób, inne zaś są samolubne i nie chcą dzielić się zabawkami. Jednym z przykładów negatywnych zachowań wśród dzieci jest <term>zastraszanie</term> (ang. bullying). W polskiej literaturze używa się również angielskiego odpowiednika, dlatego będziemy oba słowa stosować zamiennie. Zastraszanie stało się obecnie istotnym problemem społecznym. To sytuacja, w której dana osoba jest w powtarzający się sposób negatywnie traktowana (Olweus, 1993). Jednokrotny incydent, w którym jedno dziecko uderzyłoby inne na podwórku, nie zostałby uznany za przypadek zastraszania. Zastraszanie to powtarzające się próby wyrządzenia krzywdy, zranienia czy poniżenia, przybierające formę ataków fizycznych lub werbalnych. Może ono zatem przyjmować formę fizyczną lub występować w postaci przemocy psychicznej.</para><para id="UUIDd53c06d6-436a-471a-599a-3911d385b603">Badania wykazały różnice między formami zastraszania stosowanymi przez dziewczęta i przez chłopców („American Psychological Association”, 2010; Olweus, 1993). Chłopcy zazwyczaj przejawiają bezpośrednią fizyczną agresję, np. bicie. Natomiast dziewczęta często uciekają się do pośrednich, społecznych form agresji, takich jak rozpuszczanie plotek, ignorowanie lub izolowanie społeczne innych. Biorąc pod uwagę to, co już wiesz na temat rozwoju dzieci i ról społecznych, dlaczego twoim zdaniem dziewczęta i chłopcy przejawiają inne zachowania mające na celu zastraszenie innych?</para><note id="UUIDe675aad8-0c70-4736-68db-cd0eb065c430" type="note" class="dig-deeper psychology"><title id="UUIDd243e1d7-f736-4ede-55e8-16fc694e8b10">Agresja w szkole</title><para id="UUID78be1cf8-6c26-49eb-70ab-dde126a335ef">Poznaj badania agresji i przemocy szkolnej w Polsce. Raport o stanie badań dostępny jest <link url="http://eduentuzjasci.pl/publikacje-ee-lista/analizy/1075-agresja-i-przemoc-szkolna-raport-o-stanie-badan.html.">tutaj</link>.</para></note><para id="fs-idp352960">Zastraszanie dotyczy trzech stron: osoby zastraszającej, ofiary i świadków lub obserwatorów. Czynność zastraszania wiąże się z brakiem równowagi, przy czym to osoba zastraszająca ma większą siłę (fizyczną, emocjonalną lub społeczną) niż ofiara. Bullying może mieć pozytywny wydźwięk jedynie dla zastraszającego, jeżeli w ten sposób podnosi jego samoocenę. Z kolei zarówno ofiara, jak i świadkowie doświadczają szeregu negatywnych konsekwencji. Jaki konkretnie wpływ ma zastraszanie na młodzież? Bycie ofiarą zastraszania często skutkuje obniżonym nastrojem, doświadczaniem lęków i depresji (APA, 2010). Ofiary zastraszania mogą także osiągać gorsze wyniki w nauce (Bowen, 2011). Zastraszanie może być również przyczyną samobójstw osób go doświadczających (APA, 2010).</para><para id="fs-idm22148944">Mimo że nie istnieje jeden określony profil osoby, która może stać się w przyszłości zastraszającym albo ofiarą zastraszania (APA, 2010), to badacze zaobserwowali pewne wzorce u dzieci, które predysponują je do bycia ofiarami zastraszania (Olweus, 1993):</para><list id="fs-idp14799200" list-type="bulleted"><item id="UUIDa9e9d82c-b140-41b2-6dd3-4db4f87826b6"><para id="UUIDf2b1cd71-8e38-46f9-75d7-41b27c26f8df">Dzieci emocjonalnie reaktywne są obarczone większym ryzykiem zastraszania. Zastraszających mogą przyciągać dzieci, które często się denerwują, ponieważ można je szybko doprowadzić do emocjonalnej reakcji na zastraszenie.</para></item><item id="UUIDfc653e7b-7f34-46d5-5615-992feacf3c8b"><para id="UUID63e91937-ae7b-4b47-4cc8-e4cf00e1963b">Ofiarami zastraszania mogą także stać się dzieci, które różnią się od innych, np. dzieci z nadwagą, o obniżonych zdolnościach poznawczych lub odmiennej rasy albo pochodzące z innej grupy etnicznej niż grupa rówieśnicza.</para></item><item id="UUIDe3875f8c-6c9f-415c-79b5-bac65cab25e9"><para id="UUIDac576361-1b0b-45fc-6953-8555c667230f">Wysokie ryzyko bycia ofiarami zastraszania dotyczy także nastolatków o orientacji homoseksualnej, lesbijek, osób biseksualnych i transpłciowych.</para></item></list></section><section id="fs-idp58636976"><title id="UUID1c0c5880-626d-43de-63e8-57a608ca5c56">Zastraszanie w sieci (cyberprzemoc)</title><para id="fs-idp72106288">Powszechna dostępność technologii mobilnych oraz mediów społecznościowych przyczyniły się do powstania nowej formy zastraszania – zastraszania w sieci (Hoff i Mitchell, 2009). <term cmlnle:reference="zastraszanie w sieci">Zastraszanie w sieci</term> (ang. <foreign xml:lang="en"><term cxlxt:index="foreign">cyberbullying</term></foreign>) to powtarzające się zachowanie w internecie, którego celem jest wyrządzenie innej osobie psychicznej lub emocjonalnej szkody. To, co odróżnia zastraszanie w sieci od innych form tego zachowania, to fakt, że zazwyczaj odbywa się ono w sposób niejawny prywatnymi kanałami komunikacji, a osobie zastraszającej często udaje się zachować anonimowość. Daje ona zastraszającemu przewagę, a ofiara może czuć się bezradna, bez szans na ucieczkę przed nękaniem i pozbawiona możliwości odwetu (Spears et al., 2009).</para><para id="fs-idm15290480">Zastraszanie w sieci, czyli cyberprzemoc, może przyjąć różne formy, w tym nękanie ofiary przez rozgłaszanie plotek, stworzenie strony internetowej zniesławiającej ofiarę, ignorowanie, obrażanie, wyśmiewanie ofiary lub żartowanie z niej (Spears et al., 2009). W przypadku zastraszania w sieci częściej dziewczęta bywają zastraszającymi i zastraszanymi, bo ta forma agresji ma postać niefizyczną i jest mniej bezpośrednia (<link target-id="CNX_Psych_12_06_cyberbully"/>) (Hoff i Mitchell, 2009). Co ciekawe, dziewczęta, które zastraszają innych w sieci, często same były kiedyś ofiarami cyberprzemocy (Vandebosch i Van Cleemput, 2009). Skutki zastraszania w internecie są dla ofiary tak samo dotkliwe jak w tradycyjnej formie tej przemocy i obejmują m.in.: poczucie frustracji, gniew, smutek, bezradność, bezsilność i strach. Ofiary zazwyczaj doświadczają także obniżonej samooceny (Hoff i Mitchell, 2009; Spears et al., 2009). Ponadto w najnowszych badaniach wykazano, że zarówno ofiary, jak i sprawcy cyberprzemocy miewają myśli samobójcze i prawdopodobieństwo popełnienia samobójstwa przez te jednostki jest większe niż u osób, które nigdy nie doświadczyły zastraszania w sieci (Hinduja i Patchin, 2010). Polskie badania na ten temat pokazują ciekawe zależności (Barlińska i Szuster, 2014). Jakie cechy technologii powodują, że cyberprzemoc jest bardziej dostępna dla młodzieży? Co mogą zrobić rodzice, nauczyciele i właściciele portali społecznościowych, by zapobiegać zastraszaniu w sieci?</para><figure id="CNX_Psych_12_06_cyberbully"><media id="fs-idm14205024" alt="Zdjęcie przedstawia młodą osobę wpatrzoną w urządzenie przenośne."><image src="../../media/CNX_Psych_12_06_cyberbully.jpg" mime-type="image/jpeg"/></media><caption id="UUIDb9d4d0f9-8c3a-441f-5b78-465e37b8c5f4">W związku z tym, że zastraszanie w sieci nie ma postaci fizycznej, sprawcy cyberprzemocy i ich ofiary to częściej kobiety; jednakże istnieje wiele dowodów na to, że homoseksualiści także są częstymi ofiarami zastraszania w internecie (Hinduja i Patchin, 2011). (Źródło: Steven Depolo).</caption></figure></section></section><section id="fs-idp64580080" class="summary"><title id="UUIDb0695e67-a652-455f-65e9-4a2fe6608154">Summary</title><para id="fs-idm22523472">Agresja to dążenie do wyrządzenia innej osobie krzywdy lub bólu. Agresja wroga motywowana jest uczuciem gniewu i ma na celu wywołanie bólu, a agresja instrumentalna wynika z chęci osiągnięcia celu, którym nie musi być zadanie bólu. Zastraszanie (bullying) to poważny problem zagrażający zdrowiu psychicznemu. Zjawisko to definiuje się jako powtarzające się zachowania mające na celu wyrządzenie krzywdy ofierze, mogące przyjmować postać przemocy fizycznej, emocjonalnej lub społecznej. Zastraszanie wywołuje negatywne skutki zdrowotne u młodzieży i niekiedy prowadzi do samobójstwa. Zastraszanie w sieci (cyberprzemoc) to nowsza forma zastraszania, która odbywa się w środowisku internetowym, gdzie zastraszający mogą pozostać anonimowi, a ofiary są bezradne i nie mogą zareagować na nękanie. Mimo że obowiązuje norma społeczna, zgodnie z którą należy pomagać innym, w sytuacji, gdy jest wielu świadków zdarzenia, dochodzi do rozproszenia odpowiedzialności, co może prowadzić do spadku prawdopodobieństwa, że ktokolwiek pomoże ofierze.</para></section><section id="fs-idp55237616" class="review-questions"><title id="UUIDd6bbaed5-c9c3-47e7-68c1-97f0bc8bc4fd">Review Questions</title><exercise id="fs-idp135484976"><problem id="fs-idp66015104"><para id="fs-idp1442384">Zazwyczaj zastraszanie ze strony chłopców przyjmuje postać ________, a zastraszanie ze strony dziewcząt ________.</para><list id="fs-idp7248128" list-type="enumerated" number-style="upper-alpha"><item id="UUID277f27c9-c596-4ea2-5468-6f7ff4901424"><para id="UUIDc43a51b3-15cc-4303-49a0-ebe40c756ab7">przemocy emocjonalnej; przemocy fizycznej</para></item><item id="UUIDd3cca323-b600-4192-59b3-20f737487810"><para id="UUID03b26994-db54-4576-7ffc-47d895649f9e">przemocy fizycznej; przemocy emocjonalnej</para></item><item id="UUIDbf964407-6049-48e9-66b4-a125f1e195a7"><para id="UUIDc578f826-6a68-4c57-4966-726c5e753da2">przemocy psychologicznej; przemocy fizycznej</para></item><item id="UUIDee3cf9dd-9089-4e5f-64e0-811ad0193606"><para id="UUIDf9e49853-5e7c-4dd5-7691-de6b5bde2d3e">wykluczenia społecznego; nękania słownego</para></item></list></problem><solution id="fs-idp18212816"><para id="fs-idp77461984">B</para></solution></exercise><exercise id="fs-idp72112448"><problem id="fs-idp55043360"><para id="fs-idp81644656">Która z następujących osób jest najmniej narażona na bycie celem zastraszania?</para><list id="fs-idm9543520" list-type="enumerated" number-style="upper-alpha"><item id="UUIDe654d38b-a240-4b8f-48e4-1dd4781ebd87"><para id="UUID4808ad5c-6299-4b42-5f27-0a0ae9af7b4a">dziecko z niepełnosprawnością fizyczną</para></item><item id="UUIDe6423b55-a671-40ce-730c-d5610600626d"><para id="UUID536c2c9d-2066-40c1-42f9-75aad3eef788">transpłciowy nastolatek</para></item><item id="UUID46e42a0c-4cee-487c-6bea-151d9803649f"><para id="UUIDb22dd022-9530-403f-7e15-0694581e642b">wrażliwy emocjonalnie chłopiec</para></item><item id="UUIDa7edd5a7-12f1-4f3c-54a4-ec3d88dc0f2d"><para id="UUIDf769ad07-d793-4dfc-70b5-7a2456fbdba2">kapitan drużyny futbolowej</para></item></list></problem><solution id="fs-idm3670960"><para id="fs-idp141989488">D</para></solution></exercise></section><section id="fs-idp120067232" class="critical-thinking"><title id="UUID459d518b-39da-444f-50ab-f09c43079fe7">Critical Thinking Questions</title><exercise id="fs-idp28803184"><problem id="fs-idp18519248"><para id="fs-idp7256544">Dokonaj analizy porównawczej agresji wrogiej i instrumentalnej.</para></problem><solution id="fs-idp56577680"><para id="fs-idp54500080">Agresja wroga to celowe działanie ukierunkowane na zadawanie bólu. Agresja wroga jest często umotywowana gniewem. Natomiast agresja instrumentalna nie jest motywowana gniewem ani zamiarem zadawania bólu. Ten rodzaj agresji pełni funkcję środka do osiągnięcia celu. W pewnym sensie jest bardziej pragmatyczną i funkcjonalną formą agresji, podczas gdy agresja wroga jest bardziej uwarunkowana emocjonalnie oraz mniej funkcjonalna i racjonalna.</para></solution></exercise><exercise id="fs-idp1376704"><problem id="fs-idm14049952"><para id="fs-idp14335392">Jakie dowody omówione w poprzedniej części podrozdziału mogą świadczyć o tym, że zastraszanie w sieci jest trudne do wykrycia i że trudno mu zapobiec?</para></problem><solution id="fs-idp57986208"><para id="fs-idp25123344">Cyberprzemocy trudno zapobiec, ponieważ młodzież korzysta z wielu dostępnych mediów społecznościowych. Rodzice często nie monitorują wszystkich interakcji dziecka w internecie, dlatego mogą nie być świadomi, że może ono być narażone na zastraszanie w sieci. Cyberprzemoc jest trudna do wykrycia, ponieważ sprawca zazwyczaj pozostaje anonimowy. Osoby zastraszające innych w sieci ukrywają się pod pseudonimami i atakują ofiary w sposób trudny do śledzenia, np. przez włamywanie się na konta swoich ofiar na Facebooku lub Twitterze.</para></solution></exercise></section><section id="fs-idp38591216" class="personal-application"><title id="UUIDc26d95d3-7262-4421-784a-3c161ed43bea">Personal Application Questions</title><exercise id="fs-idp72485392"><problem id="fs-idm2781712"><para id="fs-idp54130480">Czy w przeszłości spotkała cię cyberprzemoc? A może ktoś inny na twoich oczach doświadczył zastraszenia? Jakie emocje ci wtedy towarzyszyły? Jak wspominasz swoje zachowanie i jak je oceniasz po przeczytaniu tego podrozdziału?</para></problem></exercise></section></content><glossary><definition id="fs-idp131695664"><term cmlnle:reference="agresja">agresja (ang. <foreign xml:lang="en"><term cxlxt:index="foreign">aggression</term></foreign>)</term><meaning id="fs-idp18212192"><para id="UUID77fb059a-c818-418f-6a95-433307335081">dążenie do wyrządzenia innym krzywdy lub zadania im bólu</para></meaning></definition><definition id="fs-idp74490560"><term cmlnle:reference="zastraszanie">zastraszanie (ang. bullying)</term><meaning id="fs-idp54131104"><para id="UUIDa0451c99-8fcf-48d3-6e89-28e9b20b08a5">sytuacja, w której osoba, zwykle nastoletnia, jest prześladowana przez rówieśników</para></meaning></definition><definition id="fs-idp139027392"><term cmlnle:reference="zastraszanie w sieci">zastraszanie w sieci (ang. <foreign xml:lang="en"><term cxlxt:index="foreign">cyberbullying</term></foreign>)</term><meaning id="fs-idm47560176"><para id="UUID0df5133d-a656-4fd3-6d4f-9e4df0abc6b5">powtarzające się zachowanie w sieci, którego celem jest wyrządzenie innej osobie psychicznej lub emocjonalnej szkody</para></meaning></definition><definition id="fs-idp108811104"><term cmlnle:reference="agresja wroga">agresja wroga (ang. <foreign xml:lang="en"><term cxlxt:index="foreign">hostile aggression</term></foreign>)</term><meaning id="fs-idm121684160"><para id="UUIDedd1398b-c6c9-4d65-7737-cfbcbda25d56">agresja wywołana gniewem, jej celem jest wywołanie u innych bólu</para></meaning></definition><definition id="fs-idp7287840"><term cmlnle:reference="agresja instrumentalna">agresja instrumentalna (ang. <foreign xml:lang="en"><term cxlxt:index="foreign">instrumental aggression</term></foreign>)</term><meaning id="fs-idp20170240"><para id="UUIDecf8d988-aebd-46ae-5c8a-0babaf21640c">agresja, której motywem jest osiągnięcie jakiegoś celu, jej motywem nie musi być zadawanie bólu</para></meaning></definition></glossary></document>