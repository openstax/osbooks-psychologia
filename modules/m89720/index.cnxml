<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Czym jest poznanie?</title>
<metadata xmlns:md="http://cnx.rice.edu/mdml">
  <md:content-id>m89720</md:content-id>
  <md:title>Czym jest poznanie?</md:title>
  <md:abstract/>
  <md:uuid>d0fea440-3817-432d-a015-37801cefff56</md:uuid>
</metadata>

<content><para id="fs-idm106005984">Wyobraź sobie, że wszystkie twoje myśli to przedmioty fizyczne szybko przemieszczające się w umyśle. Jak to możliwe, że mózg potrafi przeskakiwać z jednej myśli do drugiej w zorganizowany, uporządkowany sposób? Mózg nieustannie przyswaja, przetwarza, planuje, porządkuje i zapamiętuje – cały czas jest aktywny. Jednak na co dzień w znacznej mierze tej aktywności nie zauważamy. To zaledwie jeden aspekt złożonych procesów składających się na poznanie. Najprościej mówiąc, <term>poznanie</term> (ang. <foreign xml:lang="en"><term cxlxt:index="foreign">cognition</term></foreign>) to myślenie. Obejmuje procesy związane z percepcją, wiedzą, rozwiązywaniem problemów, ocenianiem, językiem i pamięcią. Naukowcy badający procesy poznawcze próbują zrozumieć, w jaki sposób integrujemy, organizujemy i wykorzystujemy nasze świadome doświadczenia poznawcze, nie zdając sobie sprawy z podświadomej pracy, jaką wykonuje nasz mózg (np. Kahneman, 2011).</para><section id="fs-idm133917392"><title id="UUID1d3c1820-5323-4c3e-6580f808d3a53189">Poznanie</title><para id="fs-idm96462608">Codziennie po przebudzeniu zaczynamy myśleć – np. rozmyślamy nad zadaniami, które nas czekają w danym dniu. W jakiej kolejności powinniśmy wykonać swoje obowiązki? Czy najpierw iść do banku, do pralni, czy do sklepu spożywczego? Czy można coś zrobić, zanim pójdziemy na zajęcia, czy pewne zadania będą musiały poczekać, aż wrócimy z uczelni? Takie myśli są przykładem tego, jak poznanie wygląda w praktyce. Ten niezwykle złożony proces jest nieodzowną cechą ludzkiej świadomości, mimo że nie doświadczamy świadomie wszystkich jego aspektów.</para><para id="fs-idm196521840"><term cmlnle:reference="psychologia poznawcza">Psychologia poznawcza</term> (ang. <foreign xml:lang="en"><term cxlxt:index="foreign">cognitive psychology</term></foreign>) to dziedzina psychologii zajmująca się badaniem tego, w jaki sposób ludzie myślą. Naukowcy zajmujący się tą dyscypliną próbują wyjaśnić, jak i dlaczego myślimy w określony sposób. Poddają analizie relacje pomiędzy ludzkim myśleniem, emocjami, twórczością, językiem i rozwiązywaniem problemów oraz innymi procesami poznawczymi. Psychologowie poznawczy, wraz z psychologami zajmującymi się różnicami indywidualnymi, dążą m.in. do opisania i zmierzenia różnych rodzajów inteligencji, analizują, dlaczego niektórzy ludzie rozwiązują problemy lepiej niż inni, oraz w jaki sposób inteligencja emocjonalna wpływa na sukces zawodowy. Ponadto skupiają się na tym, jak grupujemy myśli i informacje pobrane z otoczenia w sensowne kategorie pojęciowe, o czym porozmawiamy później.</para></section><section id="fs-idm67277536"><title id="UUID66e446c2-8bff-4977-67018c079e60f994">Pojęcia i prototypy</title><para id="fs-idm105491776">Układ nerwowy człowieka obsługuje niezliczone strumienie informacji. Zmysły służą jako forum wymiany między umysłem a środowiskiem zewnętrznym, otrzymując bodźce i przekładając je na impulsy nerwowe przekazywane do mózgu. Następnie mózg przetwarza te informacje i wykorzystuje ich odpowiednie elementy do tworzenia myśli, które później zostają wyrażone słowami lub są przechowywane w pamięci. Aby jeszcze bardziej skomplikować ten proces, mózg nie zbiera informacji wyłącznie z otoczenia. Podczas tworzenia myśli odwołuje się również do emocji oraz zapisanych w pamięci wspomnień i wiedzy (<link target-id="Figure_07_01_Brain"/>), które mają ogromny wpływ na nasz sposób myślenia i zachowanie.</para><figure id="Figure_07_01_Brain"><media id="UUID992f644c-0309-46f0-6d82-5448b8e95f68" alt=""><image src="../../media/CNX_Psych_07_01_Concepts.jpg" mime-type="image/jpeg"/></media><caption id="UUID762ed1a5-90b5-4d4f-44c1af7f35a46830">Nasz mózg odbiera wrażenia i informacje, filtruje je przez emocje, wspomnienia i wiedzę, a na końcu przetwarza w myśli.</caption></figure><para id="fs-idm57858144">Aby uporządkować tę zdumiewającą ilość informacji, mózg stworzył coś na kształt szafki na dokumenty, w której przechowywane są różne segregatory nazywane pojęciami. <term cmlnle:reference="pojęcie">Pojęcia</term> (ang. concepts) są kategoriami lub grupami informacji lingwistycznych, obrazów, idei czy wspomnień, takich jak życiowe doświadczenia. Pod wieloma względami pojęcia przypominają wielkie idee powstające dzięki obserwacji szczegółów, ich grupowaniu i łączeniu w struktury poznawcze. Używamy ich, by znaleźć zależności między różnymi elementami naszych doświadczeń oraz żeby informacje w naszym umyśle pozostawały uporządkowane i dostępne.</para><para id="fs-idm57851616">Pojęcia podpowiada nam pamięć semantyczna (więcej na jej temat dowiesz się z następnego rozdziału). Występują w każdym aspekcie naszego życia. Jednak jednym z miejsc, w których najłatwiej je zauważyć, jest klasa szkolna, gdzie są wprost przekazywane i omawiane. Przykładowo, gdy uczysz się o historii Polski, poznajesz nie tylko poszczególne wydarzenia, które miały miejsce w Europie w minionych latach. Przyswajasz dużą ilość informacji, przysłuchując się dyskusjom i biorąc w nich udział, analizując mapy i czytając naoczne relacje żyjących wtedy ludzi. Nasz mózg analizuje te szczegóły i tworzy ogólne wyobrażenie na temat historii państwa i kontynentu. W toku tego procesu gromadzi szczegółowe dane, które w efekcie pozwalają lepiej zrozumieć różne powiązane pojęcia, takie jak demokracja, władza i wolność.</para><para id="fs-idm94978560">Pojęcia mogą być złożone i abstrakcyjne, jak np. sprawiedliwość, lub bardziej konkretne, jak gatunki ptaków. Przykładowo pojęciami abstrakcyjnymi w psychologii są stadia rozwoju poznawczego dziecka opisane przez <term cmlnle:reference="Piaget, Jean (1896-1980)" cxlxt:index="name" cxlxt:name="Piaget, Jean" cxlxt:born="1896" cxlxt:died="1980">Jeana Piageta</term> (1896-1980). Pewne pojęcia, np. tolerancja, są uzgadniane przez wiele osób, ponieważ przez wiele lat były używane w różny sposób. Inne pojęcia, takie jak charakterystyka idealnego przyjaciela lub rodzinnych tradycji urodzinowych, są osobiste i subiektywne. Dzięki temu pojęcia dotykają każdego aspektu naszego życia, począwszy od codziennej rutyny.</para><para id="fs-idm97306096">Inna technika porządkowania informacji stosowana przez nasz mózg to identyfikacja prototypów utworzonych pojęć. <term cmlnle:reference="prototyp">Prototyp</term> (ang. <foreign xml:lang="en"><term cxlxt:index="foreign">prototype</term></foreign>) stanowi najbardziej typowy przykład danego pojęcia. Przykładowo prototypem dla kategorii obywatelskiego nieposłuszeństwa mogłoby być zachowanie <term cmlnle:reference="Parks, Rosa (1913-2005)" cxlxt:index="name" cxlxt:name="Parks, Rosa" cxlxt:born="1913" cxlxt:died="2005">Rosy Parks</term> (1913-2005). Jej pokojowy bojkot segregacji w miejskim autobusie w Montgomery w stanie Alabama jest rozpoznawalnym symbolem tego aktu. Podobnym symbolem może być również <term cmlnle:reference="Gandhi, Mahatma (1869-1948)" cxlxt:index="name" cxlxt:name="Gandhi, Mahatma" cxlxt:born="1869" cxlxt:died="1948">Mahatma Gandhi</term> (1869-1948) (<link target-id="Figure_07_01_Gandhi"/>). Dla Polaków byliby to działacze podziemnej Solidarności w stanie wojennym. Współcześnie zaś ekolodzy walczący ze zmianami klimatycznymi.</para><figure id="Figure_07_01_Gandhi"><media id="UUID8d7651e5-7022-4782-5a4a-9358c65f5578" alt=""><image src="../../media/CNX_Psych_07_01_Gandhi.jpg" mime-type="image/jpeg"/></media><caption id="UUID02be5c18-4a49-4072-7303b785e4be36f5">W 1930 roku Mahatma Gandhi stanął na czele pokojowego protestu przeciwko brytyjskim podatkom nałożonym na sól w Indiach.</caption></figure><para id="fs-idm161855904">Mahatma Gandhi w pacyfistyczny sposób walczył o niepodległość Indii, żądając jednocześnie, by liderzy buddyzmu, hinduizmu, islamu i chrześcijaństwa – zarówno z Indii, jak i Wielkiej Brytanii – pokojowo ze sobą współpracowali. Mimo że nie zawsze udawało mu się uniknąć wokół siebie przemocy, jego życie to niezłomny przykład prototypu obywatelskiego nieposłuszeństwa (Constitutional Rights Foundation, 2013).</para></section><section id="fs-idm113627792"><title id="UUIDce6a74ee-1111-4f35-66f7db932084fca6">Pojęcia naturalne i sztuczne</title><para id="fs-idm98289824">W psychologii pojęcia dzieli się na naturalne i sztuczne. <term cmlnle:reference="pojęcie naturalne">Pojęcia naturalne</term> (ang. <foreign xml:lang="en"><term cmlnle:reference="natural concept" cxlxt:index="foreign">natural concepts</term></foreign>) powstają „naturalnie” podczas zdobywania przez nas doświadczeń - zarówno bezpośrednich, jak i pośrednich. Na przykład jeśli ktoś mieszka w Polsce, zapewne widział padający śnieg, delikatny śnieżek tworzący cienką warstwę na samochodzie, i odgarniał biały puch, myśląc przy tym „To idealny śnieg do jazdy na nartach”. W dzieciństwie rzucał się śnieżkami z przyjaciółmi i zjeżdżał na sankach z najbardziej stromej górki w okolicy. Krótko mówiąc, zna śnieg, wie, jak wygląda, pachnie, smakuje i jaki jest w dotyku. Jeśli jednak ktoś przez całe życie mieszka na wyspie Saint Vincent na Morzu Karaibskim, zapewne nigdy nie widział śniegu na własne oczy, a tym bardziej go nie smakował, nie wąchał i nie dotykał. Taka osoba zna śnieg pośrednio – widziała zdjęcia z padającym śniegiem albo oglądała filmy osadzone w śnieżnej scenerii. Tak czy inaczej śnieg jest pojęciem naturalnym. Jest to pojęcie, które można zrozumieć dzięki bezpośredniej obserwacji lub styczności z nim (<link target-id="Figure_07_01_SnowShapes"/>)</para><figure id="Figure_07_01_SnowShapes"><media id="UUIDcd3359f2-9bb1-48a6-63bf-e60d1ce2a024" alt=""><image src="../../media/CNX_Psych_07_01_SnowShapes.jpg" mime-type="image/jpeg"/></media><caption id="UUID804aceca-9d66-420f-512273b68e34d80a">(a) Pojęcie śniegu to przykład pojęcia naturalnego, czyli takiego, które rozumiemy poprzez bezpośrednią obserwację i doświadczenie. (b) Z kolei pojęcia sztuczne to pojęcia jasno zdefiniowane, a więc wyróżniane na podstawie określonych, zawsze tych samych właściwości, jak na przykład kształty i figury geometryczne. (Źródło: (a) modyfikacja pracy Maartena Takensa; (b) modyfikacja pracy „Shayan (USA)”/Flickr).</caption></figure><para id="fs-idm15141504"><term cmlnle:reference="pojęcie sztuczne">Sztuczne pojęcie</term> (ang. <foreign xml:lang="en"><term cxlxt:index="foreign">artificial concept</term></foreign>) jest definiowane zestawem określonych właściwości. Przykładem pojęć sztucznych mogą być cechy kształtów geometrycznych, takich jak kwadraty i trójkąty. Trójkąt ma zawsze trzy kąty i trzy boki. Kwadrat ma cztery równe boki i cztery kąty proste. Wzory matematyczne, np. na obliczenie pola (długość × szerokość), to sztuczne pojęcia definiowane konkretnym zestawem właściwości, które są zawsze takie same. Pojęcia sztuczne mogą wpłynąć na lepsze zrozumienie danego tematu, dzięki temu, że są na sobie nadbudowywane. Przykładowo, zanim poznamy pojęcie „pola kwadratu” (i wzór do jego obliczenia), musimy zrozumieć, czym jest kwadrat. Gdy już znamy pojęcie „pola kwadratu”, możemy zrozumieć pojęcia pól innych figur geometrycznych. Zastosowanie pojęć sztucznych do określenia pewnej idei ma zasadnicze znaczenie dla komunikacji z ludźmi i angażowania się w zawiłe procesy myślowe. Według Goldstone'a i Kerstena (2003) pojęcia są jak klocki, które można łączyć w niezliczone konfiguracje, by tworzyć złożone myśli.</para></section><section id="fs-idm157378368"><title id="UUID17a85732-5dbc-401b-56c2e39f23aac68d">Schematy</title><para id="fs-idm38280336"><term cmlnle:reference="schemat">Schemat</term> (ang. <foreign xml:lang="en"><term cxlxt:index="foreign">schema</term></foreign>) to konstrukt myślowy złożony z grupy lub zestawu powiązanych pojęć (Bartlett, 1932). Mimo że istnieje wiele różnych rodzajów schematów, wszystkie mają jedną wspólną cechę: są sposobem porządkowania informacji, który umożliwia mózgowi wydajniejszą pracę. Po aktywacji schematu mózg natychmiast uruchamia wszystkie związane z nim informacje, tj. przyjmuje wszystkie założenia związane z daną osobą lub obserwowanym obiektem.</para><para id="fs-idm45986624">Wyróżniamy kilka rodzajów schematów. <term>schemat roli społecznej</term> (ang. <foreign xml:lang="en"><term cxlxt:index="foreign">role schema</term></foreign>) koduje typowe zachowania ludzi w określonych rolach (Callero, 1994). Wyobraź sobie, że spotykasz strażaka. W takiej sytuacji twój mózg automatycznie aktywuje „schemat strażaka” i z założenia przyjmuje, że osoba ta jest odważna, bezinteresowna i zorientowana na dobro wspólne. Nie znasz tego człowieka, a jednak nieświadomie tak go oceniasz. Schematy pomagają również uzupełnić braki w informacjach otrzymywanych ze świata zewnętrznego. Chociaż pozwalają na skuteczniejsze przetwarzanie informacji, ze stosowaniem schematów mogą wiązać się pewne problemy, i to niezależnie od tego, czy są trafne. Być może ten konkretny strażak wcale nie jest odważny, tylko pracuje w straży pożarnej, żeby opłacić rachunki, a jednocześnie studiuje, bo chce zostać bibliotekarzem w dziecięcej bibliotece.</para><para id="fs-idm158345040"><term cmlnle:reference="schemat zdarzeń">Schemat zdarzeń</term> (ang. <foreign xml:lang="en"><term cxlxt:index="foreign">event schema</term></foreign>), zwany również <term cmlnle:reference="skrypt poznawczy">skryptem poznawczym</term> (ang. <foreign xml:lang="en"><term cxlxt:index="foreign">cognitive script</term></foreign>), to zestaw zachowań sprawiających wrażenie rutyny. Zastanów się, co robisz, gdy wsiadasz do windy (<link target-id="Figure_07_01_Elevator"/>). Otwierają się drzwi, czekasz, aż wysiadający na danym piętrze opuszczą windę. Następnie wchodzisz do środka, odwracasz się w stronę drzwi i naciskasz odpowiedni guzik. Nigdy nie stajesz plecami do drzwi, prawda? A gdy jedziesz zatłoczoną windą i nie możesz odwrócić się twarzą w kierunku drzwi, to zapewne czujesz się niekomfortowo. Co ciekawe, schematy zdarzeń mocno różnią się w zależności od kultury i kraju. W Polsce ludzie na powitanie podają sobie rękę, natomiast w Tybecie witają się z drugą osobą, pokazując jej język, a w Belize – przybijając sobie „żółwika” (Cairns Regional Council, b.d.).</para><figure id="Figure_07_01_Elevator"><media id="UUIDfa0e63f0-a471-4652-550a-2380442e57b2" alt=""><image src="../../media/CNX_Psych_07_01_Elevator.jpg" mime-type="image/jpeg"/></media><caption id="UUID5e674c65-92c9-4cbf-6c9c0f6bc8d29ae1">Jaki schemat zdarzeń wykonujesz, jadąc windą? (Źródło: „Gideon”/Flickr).</caption></figure><para id="fs-idm32602784">W związku z tym, że schematy zdarzeń są automatyczne, trudno je zmienić. Wyobraź sobie, że jedziesz samochodem z pracy lub uczelni do domu. Ten schemat zdarzeń obejmuje wejście do auta, zamknięcie drzwi, zapięcie pasów, a następnie włożenie kluczyka do stacyjki. Być może wykonujesz ten skrypt dwa lub trzy razy dziennie. Podczas jazdy słyszysz, że dzwoni telefon. Schemat zdarzeń, który zwykle pojawia się w takim momencie, uwzględnia zlokalizowanie telefonu, odebranie go lub odpisanie na ostatniego SMS-a. Zatem, niewiele myśląc, sięgasz po komórkę, która jest – załóżmy – w kieszeni, torbie albo na siedzeniu pasażera. Ten silny schemat zdarzeń to wynik twojego wzorca zachowań i przyjemnego bodźca, jaki dla mózgu stanowi sygnał dzwonka lub SMS-a. Ponieważ jest to schemat, niezmiernie trudno nam powstrzymać się od sięgnięcia po telefon, mimo iż wiemy, że robiąc to, narażamy życie własne i innych osób (Neyfakh, 2013) (<link target-id="Figure_07_01_Texting"/>).</para><figure id="Figure_07_01_Texting"><media id="UUIDf41d31e5-5dd8-4a3b-5920-128014f01b4a" alt=""><image src="../../media/CNX_Psych_07_01_TextDrive.jpg" mime-type="image/jpeg"/></media><caption id="UUID513a3377-44dc-437c-42e527d94b67e0e0">Pisanie SMS-ów podczas prowadzenia samochodu jest niebezpieczne, ale niektórym ludziom trudno jest oprzeć się temu schematowi zdarzeń.</caption></figure><para id="fs-idm155290736">Pamiętasz przykład z windą? Wydaje się niemal niemożliwe, by wsiąść do niej i nie odwrócić się twarzą do drzwi. Nasz silny schemat zdarzeń dyktuje nam zachowanie w windzie, podobnie jak w przypadku postępowania z telefonem. Najnowsze badania sugerują, że nawyk, czy inaczej schemat zdarzenia, zerkania na telefon w różnych sytuacjach znacznie utrudnia powstrzymanie się podczas jazdy od sprawdzenia, kto dzwonił (Bayer i Campbell, 2012). Jako że esemesowanie i prowadzenie auta stało się w ostatnich latach groźną epidemią, psychologowie analizują, w jaki sposób pomóc ludziom wyłączyć ten „schemat telefonu”, gdy siedzą za kierownicą. Tego typu schematy zdarzeń przyczyniają się do tego, jak trudno nam zerwać z wieloma nawykami. Podczas dalszej analizy zagadnienia myślenia należy pamiętać, że pojęcia i schematy bardzo mocno oddziałują na nasze zrozumienie świata.</para></section><section id="fs-idm33225584" class="summary"><title id="UUID7534fa0b-3720-4509-7d18887c7b0f240b">Summary</title><para id="fs-idm49975968">W tym podrozdziale zapoznałaś się z psychologią poznawczą, która bada poznanie, czyli zdolność mózgu do myślenia, postrzegania, planowania, analizowania i zapamiętywania. Pojęcia i odpowiadające im prototypy pomagają nam szybko uporządkować myśli, tworząc kategorie, w które grupujemy nowe informacje. Ponadto tworzymy schematy, czyli grupy powiązanych pojęć. Niektóre schematy dotyczące rutynowego myślenia i zachowania, pomagają nam odpowiednio postępować w różnych sytuacjach bez konieczności zastanawiania się nad nimi. Schematy pojawiają się w sytuacjach społecznych i rutynie dnia codziennego.</para></section><section id="fs-idm120347120" class="review-questions"><title id="UUID0b860631-8424-425b-494837cddaec195c">Review Questions</title><exercise id="fs-idm128913904"><problem id="fs-idm10676656"><para id="fs-idm171314912">Psychologia poznawcza to dziedzina psychologii zajmująca się badaniem ________.</para><list id="UUIDfd7ce527-1a99-4924-7075-533eca206827" list-type="enumerated" number-style="upper-alpha"><item id="UUID69832b07-8076-4207-7196d9f5aa8826a5"><para id="UUIDd88ab931-7f7b-479d-5e7b599e775987e4">ludzkiego rozwoju</para></item><item id="UUID860b42ab-61e5-4159-470733dcaad9131c"><para id="UUIDce5ae24c-b648-493d-5e254ebfe59a0519">ludzkiego myślenia</para></item><item id="UUID1c1c1508-72bb-445e-46f3837c7244af76"><para id="UUIDf296f7f3-0a17-4942-43f7b6fa133c6796">ludzkiego zachowania</para></item><item id="UUIDd214fbd2-4ac4-4f9a-72943939d80f227c"><para id="UUID2ddf7055-611e-4d03-4b895f775cfb473f">ludzkiego społeczeństwa</para></item></list></problem><solution id="fs-idm11612688"><para id="fs-idm24734624">B</para></solution></exercise><exercise id="fs-idm89324336"><problem id="fs-idm191593120"><para id="fs-idm173259552">Który z poniższych przykładów stanowi prototyp pojęcia przywództwa w drużynie sportowej?</para><list id="UUID971ed651-f602-435f-5621-dd7f6a9275ea" list-type="enumerated" number-style="upper-alpha"><item id="UUID77237c67-e9c5-42ab-4ebf36cb2c727749"><para id="UUID9c79e646-0e8a-48a8-5eae362cecec1b90">menadżer sprzętu</para></item><item id="UUIDa1f1e849-bcd1-40ba-73761ed51e7c1f30"><para id="UUIDee76d799-b05f-4e57-7ca7a248035e6b00">sędzia</para></item><item id="UUIDabd412f6-7e64-4213-689d1d31ab612a88"><para id="UUID05ec2de5-09f2-41b2-4da392abeb9f4e33">kapitan drużyny</para></item><item id="UUIDd84e04e6-12b8-45ef-6f4f276a9be94e1a"><para id="UUID902762b3-07c5-4a41-541bc2473806d060">najspokojniejszy członek drużyny</para></item></list></problem><solution id="fs-idm149877376"><para id="fs-idm68540016">C</para></solution></exercise><exercise id="fs-idm69533312"><problem id="fs-idm69116880"><para id="fs-idm136501664">Który z poniższych przykładów jest pojęciem sztucznym?</para><list id="UUIDa0e45abd-0f50-462e-7cb4-b008d5de25e8" list-type="enumerated" number-style="upper-alpha"><item id="UUID71fea2fb-1c5c-4562-493b9eb567cd850c"><para id="UUIDf4557462-1011-4619-677b9f874ca12a11">ssaki</para></item><item id="UUID47cb452c-6ce4-4f33-78e5860f6d141477"><para id="UUID030b9c42-9eaf-4afe-6a10a032b2c0d356">pole trójkąta</para></item><item id="UUID51630541-c9dd-4913-77485dc952cc73b0"><para id="UUID9abe86f5-b986-4fa4-70d9e83d9289475d">kamienie szlachetne</para></item><item id="UUIDe4f4e9ea-d350-4974-71110dd6b59c7d76"><para id="UUIDad887d2b-dc94-4c41-7e304abf12143084">nauczyciele</para></item></list></problem><solution id="fs-idm25058368"><para id="fs-idm120156688">B</para></solution></exercise><exercise id="fs-idm113398576"><problem id="fs-idm15715888"><para id="fs-idm194942896">Schemat zdarzeń nazywamy również __________ poznawczym.</para><list id="UUIDec3eeea4-5c91-4c4c-4129-a35ac869cf17" list-type="enumerated" number-style="upper-alpha"><item id="UUIDef0d32a3-261d-485b-5891a205133c015f"><para id="UUID142730e8-8b35-4076-69e0b1bf4ac2299b">stereotypem</para></item><item id="UUID087b22c4-c746-4bf4-72f781e04291462b"><para id="UUID2a9f06bf-4925-4b3e-5fcdb7df45fb75c0">pojęciem</para></item><item id="UUID6a406ee1-ba3a-40d1-78b33f05545902a5"><para id="UUID6f1d290a-29a6-4fd7-4babc6a69d6848c9">skryptem</para></item><item id="UUIDe9928b1e-e8bf-4a4d-72bcceab6f304540"><para id="UUID5a49c9c7-0a4a-44b1-6e03af80e052bec4">prototypem</para></item></list></problem><solution id="fs-idm171873920"><para id="fs-idm49480208">C</para></solution></exercise></section><section id="fs-idm110608832" class="critical-thinking"><title id="UUID6300dc41-b298-44ad-7bfa3f326fd29d48">Critical Thinking Questions</title><exercise id="fs-idm108038944"><problem id="fs-idm171806368"><para id="fs-idm102652720">Opisz schemat zdarzeń możliwy do zaobserwowania podczas wydarzenia sportowego.</para></problem><solution id="fs-idp11851664"><para id="fs-idm180989680">Odpowiedzi mogą być różne. Podczas oglądania meczu koszykówki zwyczajowo kibicuje się swojej drużynie, mając na sobie klubowe barwy i siedząc za jej ławką.</para></solution></exercise><exercise id="fs-idm169226464"><problem id="fs-idm218441696"><para id="fs-idm181231760">Wyjaśnij, dlaczego schematy zdarzeń mają tak ogromny wpływ na ludzkie zachowanie.</para></problem><solution id="fs-idm154996128"><para id="fs-idm28410144">Schematy zdarzeń są zakorzenione w strukturze zbiorowości społecznej. Oczekujemy, że w pewnych konkretnych sytuacjach ludzie będą zachowywać się w określony sposób. Sami również trzymamy się tych norm społecznych. Postępowanie wbrew schematowi zdarzeń jest niekomfortowe – przypomina w pewnym stopniu łamanie zasad.</para></solution></exercise></section><section id="fs-idm165741312" class="personal-application"><title id="UUID8a417b5e-527c-4dd1-7556ef8338bca6de">Personal Application Question</title><exercise id="fs-idm60437504"><problem id="fs-idm33517104"><para id="fs-idm32489856">Opisz pojęcie naturalne, które bardzo dobrze znasz, ale które ciężko byłoby zrozumieć innej osobie. Wyjaśnij, dlaczego byłoby to takie trudne.</para></problem></exercise></section></content><glossary><definition id="fs-idm69116528"><term cmlnle:reference="sztuczne pojęcie">sztuczne pojęcie (ang. <foreign xml:lang="en"><term cxlxt:index="foreign">artificial concept</term></foreign>)</term><meaning id="UUIDf3cf6c45-69a6-4458-5712-16ae690ac60f"><para id="UUID61471c00-428d-48f9-782247c3038d79c3">pojęcie zdefiniowane przez konkretny zestaw cech charakterystycznych</para></meaning></definition><definition id="fs-idm56803872"><term cmlnle:reference="poznanie">poznanie (ang. <foreign xml:lang="en"><term cxlxt:index="foreign">cognition</term></foreign>)</term><meaning id="UUID972b2696-92d9-4ef8-61fb-35b8098d1d7c"><para id="UUID8e4429e3-b9bc-48fc-6bac9fb6da3cca25">myślenie, w tym percepcja, uczenie się, rozwiązywanie problemów, osąd i pamięć</para></meaning></definition><definition id="fs-idp16349280"><term cmlnle:reference="psychologia poznawcza">psychologia poznawcza (ang. <foreign xml:lang="en"><term cxlxt:index="foreign">cognitive psychology</term></foreign>)</term><meaning id="UUIDbfec3f66-8725-4547-7fff-4e235369f853"><para id="UUID3a931644-0821-4186-4b0f5e7c88584e94">dziedzina psychologii poświęcona badaniu każdego aspektu ludzkiego poznania</para></meaning></definition><definition id="fs-idm171980304"><term cmlnle:reference="pojęcie">pojęcie (ang. <foreign xml:lang="en"><term cxlxt:index="foreign">concept</term></foreign>)</term><meaning id="UUID2a5ebf23-0b37-41ba-42bb-492125ac4690"><para id="UUIDac08deea-94a0-4cb1-44d931fba1c9ba14">termin lub zestaw informacji dotyczący języka, przedmiotów, koncepcji, doświadczeń życiowych</para></meaning></definition><definition id="fs-idm159112992"><term cmlnle:reference="skrypt poznawczy">schemat poznawczy (<term>schemat postępowania</term>)  (ang. <foreign xml:lang="en"><term cxlxt:index="foreign">cognitive schema</term></foreign>)</term><meaning id="UUID368af43b-da1d-4e8a-6b3d-d78b0a04d4b5"><para id="UUID13a37145-88ee-4d66-54865e3ede739875">umysłowa reprezentacja doświadczeń dotyczących typowych zdarzeń, osób lub obiektów, obejmująca również zestawy związanych z nimi zachowań, które za każdym razem są wykonywane w taki sam sposób</para></meaning></definition><definition id="fs-idm97127200"><term cmlnle:reference="schemat zdarzeń">schemat zdarzeń (<term>skrypt poznawczy</term>) (ang. <foreign xml:lang="en"><term cxlxt:index="foreign">cognitive script</term></foreign> lub <foreign xml:lang="en"><term cxlxt:index="foreign">event schema</term></foreign>)</term><meaning id="UUIDa44c686c-4a92-448b-5026-8f1709676b41"><para id="UUID8248b6c1-3d27-47bd-6c228011c383de76">zestaw zachowań, które są wykonywane w ten sam sposób za każdym razem; nazywany bywa również skryptem poznawczym</para></meaning></definition><definition id="fs-idm172966704"><term cmlnle:reference="pojęcie naturalne">pojęcie naturalne (ang. <foreign xml:lang="en"><term cxlxt:index="foreign">natural concept</term></foreign>)</term><meaning id="UUIDb83c3daf-6fe7-4b23-5a63-ce5a8ecde855"><para id="UUID0bc4f0b7-3241-4edb-60fc069330850af9">przechowywane w umyśle informacje tworzone „naturalnie”, tzn. poprzez doświadczenia</para></meaning></definition><definition id="fs-idm54903296"><term cmlnle:reference="prototyp">prototyp (ang. <foreign xml:lang="en"><term cxlxt:index="foreign">prototype</term></foreign>)</term><meaning id="UUID5c5950ae-7bd0-47e0-4ecd-68fc28ceb37c"><para id="UUID43eac593-c41c-4c7c-5c11517b5ba019d3">najbardziej typowy egzemplarz kategorii lub pojęcia</para></meaning></definition><definition id="fs-idm114594768"><term cmlnle:reference="schemat roli społecznej">schemat roli społecznej (ang. <foreign xml:lang="en"><term cxlxt:index="foreign">role schema</term></foreign>)</term><meaning id="UUID5a6f3ec2-d3e3-4616-6e30-450691258ba8"><para id="UUIDdb6a1b1a-f290-4fe8-4450fc05fe1c6dd1">zbiór oczekiwań społecznych określających zachowania osoby odgrywającej daną rolę społeczną</para></meaning></definition><definition id="fs-idm454416"><term cmlnle:reference="schemat">schemat (ang. <foreign xml:lang="en"><term cxlxt:index="foreign">schema</term></foreign>)</term><meaning id="UUIDb333b5a1-974e-48f0-579c-d55b2dcb65f4"><para id="UUID00a87ffa-8558-4400-741a69baa771a7b2">konstrukcja (reprezentacja) umysłowa stworzona z grupy lub zbioru powiązanych ze sobą pojęć</para></meaning></definition></glossary></document>