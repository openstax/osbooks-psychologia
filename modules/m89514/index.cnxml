<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Etyka</title>
<metadata xmlns:md="http://cnx.rice.edu/mdml">
  <md:content-id>m89514</md:content-id>
  <md:title>Etyka</md:title>
  <md:abstract/>
  <md:uuid>8ac08e0b-3c28-4040-9d7f-2957ffe3d891</md:uuid>
</metadata>

<content><para id="fs-idm6943728">W dzisiejszych czasach naukowcy są zgodni, że dobre badania to badania etyczne, szanujące godność człowieka i jego bezpieczeństwo. Jednak, jak przeczytasz poniżej, nie zawsze tak było. Współcześni badacze muszą wykazać, że prowadzone przez nich badanie jest etyczne. W tym podrozdziale powiemy, jak względy etyczne wpływają na planowanie i sposób przeprowadzania badań.</para><section id="fs-idm28641248"><title id="UUID241d447a-8f48-42b9-54d0224bd2479064">Badania z udziałem ludzi</title><para id="fs-idp39551936">Każdy eksperyment, w którym ludzie są podmiotem badania, musi spełnić wiele surowych wymagań, mających zagwarantować bezpieczeństwo uczestników. W Polsce każda instytucja badawcza (zatem także uczelnie wyższe) powołuje własne komisje etyczne, których zadaniem jest opiniowanie projektów badawczych. W skład tych komisji wchodzą pracownicy naukowi danej jednostki. W Polsce dla dużych projektów badawczych finansowanych przez instytucje państwowe (a nie ze środków wewnętrznych uczelni) wiążąca jest opinia komisji etycznej z konkretnego ośrodka naukowego. Taką instytucją jest m.in. Narodowe Centrum Nauki (NCN).</para><note id="UUID2b9cfea3-48ef-4c2d-5910-fb8a06d0462a" type="note" class="psychology dig-deeper"><para id="UUIDc2d773fa-1656-4226-47e0-f89513670000">Narodowe Centrum Nauki rekomenduje opiniowanie projektów badawczych przez jednostki naukowe pod kątem etycznym zwłaszcza w pięciu przypadkach:</para><list id="UUIDff1a36a2-541a-4fe8-6d62-83b6666c943c" list-type="bulleted"><item id="UUID7ff36402-249a-4ed5-5fca-218abacee2b3"><para id="UUID37552b94-f874-416d-6048-d5c3ea0c81d0">Badania, w których uczestnikami są osoby mające ograniczoną zdolność do wyrażenia świadomej zgody na udział w badaniu, a także odmowy w trakcie badania, np. dzieci do 12. roku życia, osoby z niepełnosprawnością intelektualną, więźniowie etc.</para></item><item id="UUID883d6bb2-74fa-4e43-6d67-390e3d3dba67"><para id="UUIDae4013f1-8915-4791-4b4e-f7ebbb7530fa">Badania, w których mają wziąć udział osoby szczególnie podatne na urazy psychiczne i zaburzenia zdrowia psychicznego, np. chorzy terminalnie, ofiary katastrof, traum wojennych etc.</para></item><item id="UUIDdd09de6f-74f7-46c0-5e0b-23b4567599f6"><para id="UUIDa8adde09-ac56-4ebd-61d3-9e643425b682">Badania polegające na aktywnej interwencji w zachowanie człowieka, zmierzające do zmiany tego zachowania, np. treningi poznawcze, psychoterapia, treningi umiejętności etc.</para></item><item id="UUID6664809e-af6d-4c17-5269-f415d56d0178"><para id="UUID1f3bb1a9-992b-451a-672d-18730e5b0abd">Co ważne i wyraźnie zaznaczone, dotyczy to również sytuacji, gdy zamierzona interwencja ma przynieść korzyść badanemu, np. usprawnić jego pamięć.</para></item><item id="UUIDb9c8939c-440f-4f8b-5685-40c2d9fc8d13"><para id="UUID4d291c38-441c-4d1a-72f1-ec984636a3c8">Badania dotyczące kontrowersyjnych kwestii (np. aborcji, in vitro, kary śmierci) albo wymagające zachowania szczególnej delikatności (np. przekonań religijnych lub postaw wobec grup mniejszościowych).</para></item><item id="UUID3c62f808-6b85-45ee-4316-55eea9abdf87"><para id="UUIDbd95144e-b266-405c-574b-7306da8bbaf6">Badania długotrwałe, męczące, wyczerpujące fizycznie lub psychicznie.</para></item></list><para id="UUID8a3a8d01-8575-4d94-51c4-02cc81f4379a">(Narodowe Centrum Nauki, 2016).</para></note><para id="UUID484f1e2b-5639-46c9-74d0-69edf8da3a4d"/><figure id="CNX_Psych_02_06_irb"><media id="UUIDaa384995-fd50-4d7d-4763-e7c7797dc15d" alt="A photograph shows a group of people seated around tables in a meeting room."><image src="../../media/CNX_Psych_02_06_irb.jpg" mime-type="image/jpeg"/></media><caption id="UUID4ef2f658-c9ae-49e4-74e6fb73c25ebc71">Komisja bioetyczna spotyka się regularnie, by zapoznawać się z propozycjami eksperymentów z udziałem ludzi. (Źródło: modyfikacja pracy Lowndes Area Knowledge Exchange (LAKE)/Flickr).</caption></figure><para id="UUID8d1e09c6-5bcf-497d-7929436d4392389d">Aby eksperyment został zaakceptowany przez komisję, musi spełnić określone wymogi. Przede wszystkim przed przystąpieniem do badania każdy jego uczestnik musi podpisać oświadczenie o świadomej zgodzie na udział w badaniu. Formularz <term cmlnle:reference="świadoma zgoda">świadomej zgody</term> (ang. <foreign xml:lang="en"><term cxlxt:index="foreign">informed consent</term></foreign>) zawiera informację, czego uczestnik może się spodziewać podczas eksperymentu, jakie ryzyko jest z nim związane oraz jakie może mieć konsekwencje. Uczestnik zostaje również poinformowany, że jego udział w badaniu jest całkowicie dobrowolny oraz że ma możliwość wycofania się w każdej chwili bez jakichkolwiek zobowiązań. Ponadto świadoma zgoda gwarantuje całkowitą poufność zebranych w eksperymencie danych. W przypadku badań z udziałem osób poniżej 18. roku życia wymagana jest świadoma zgoda rodziców lub prawnych opiekunów.</para><para id="UUID17ca7630-c2f6-405d-746e-ed6a250ea725">Na procedurę, w trakcie której osoby na podstawie uzyskanych informacji decydują, czy uczestniczyć w badaniu, składają się cztery czynniki (wg Frankfort-Nachmias i Nachmias, 2001): kompetencja, dobrowolność, pełna informacja i zrozumienie.</para><para id="UUID1b894fb3-9f20-44f0-7b3f-2cefc2fb2c43">1) <emphasis effect="bold">Kompetencja</emphasis> zakłada, że decyzje podjęte przez osoby dojrzałe, sprawne intelektualnie, odpowiedzialne, którym ponadto udzielono wszelkich potrzebnych informacji na temat badania, są decyzjami właściwymi i niekwestionowanymi.</para><para id="UUID2dc16c7f-a852-4002-52c2-b0019b926cfe">W przypadku, kiedy uczestnikami badania są osoby ze swej natury niebędące w stanie dokładnie zrozumieć zagadnień danego eksperymentu (np. z poważnymi zaburzeniami intelektualnymi/psychicznymi lub dzieci), należy podjąć dalsze kroki. Jeśli eksperyment może przynieść bezpośrednie korzyści dla osób biorących w nim udział (np. jeśli badany jest wpływ terapii), wówczas o możliwości uczestniczenia w badaniu zadecydować mogą opiekunowie prawni. Natomiast jeśli sytuacja badawcza nie zakłada ewentualnych korzyści dla osób badanych, a wręcz przeciwnie, wiąże się z pewnymi obciążeniami natury fizycznej czy emocjonalnej, to badanie nie powinno się odbyć.</para><para id="UUID77a78f7c-42cb-4e84-6280-f24ea914e43e">2) <emphasis effect="bold">Dobrowolność</emphasis> opiera się na założeniu, że udział osób w danym eksperymencie powinien być dobrowolny. Innymi słowy, decyzja o udziale w badaniu powinna zostać podjęta bez jakichkolwiek elementów przymusu, manipulacji czy nakłaniania. W naturalnych sytuacjach warunek taki wydaje się łatwy do spełnienia, jednak w przypadku badań przeprowadzanych np. w więzieniach, szpitalach czy szkołach dobrowolny udział uczestników nie jest już taki oczywisty. Nawet w sytuacji studentów, którym za udział w badaniach przyznawane są punkty za zajęcia (a na niektórych uczelniach wręcz mają obowiązek uczestnictwa), warunek dobrowolności jest dyskusyjny.</para><para id="UUID486f33bb-f976-4a59-5b4c-0002bd39f88b">3) <emphasis effect="bold">Pełna informacja</emphasis> zakłada poinformowanie uczestnika o wszelkich przewidywanych skutkach badania, zarówno pozytywnych, jak i negatywnych. Ponadto ważne jest udzielenie informacji o możliwości przerwania badania w dowolnym momencie, szczegółowe omówienie procedury badawczej oraz odpowiedź na wszelkie pytania. Co ważne, często sam badacz nie dysponuje całościową wiedzą na temat badania, np. nie jest w stanie przewidzieć wszelkich możliwych następstw.</para><para id="UUID1616540f-6390-4796-5c3e-4bfd6882c411">4) <emphasis effect="bold">Zrozumienie</emphasis> opiera się przede wszystkim na takim sposobie przedstawienia treści związanych z przebiegiem i celami badania, aby mieć pewność, że uczestnik właściwie je zrozumiał i otrzymał wyjaśnienie wszystkich swoich wątpliwości. Nacisk położony jest tu przede wszystkim na dostosowanie przekazu do danej osoby.</para><note id="fs-idm37771968" type="note" class="psychology link-to-learning"><para id="fs-idm45035776">Odwiedź tę <link url="http://openstax.org/l/consentform">stronę</link>, by zobaczyć przykład formularza zgody świadomej.</para></note><para id="fs-idm23109328">O ile w świadomej zgodzie opis tego, co dokładnie będą robili uczestnicy podczas eksperymentu, powinien być możliwie dokładny i wyczerpujący, o tyle czasami konieczne jest maskowanie. Kiedy znajomość dokładnych założeń badania mogłaby wpłynąć na wyniki eksperymentu, nie zdradza się ich uczestnikom. <term cmlnle:reference="maskowanie">Maskowanie</term> (ang. <foreign xml:lang="en"><term cxlxt:index="foreign">deception</term></foreign>) polega na celowym zatajeniu prawdziwego celu badania, a czasami nawet na wprowadzeniu w błąd uczestników, żeby zachować integralność eksperymentu, jednak nie w stopniu, który mógłby zostać uznany za szkodliwy.</para><para id="UUID9eec1a9f-9832-40d8-5a00-18e7952f38ea">Na przykład jeśli jesteśmy zainteresowani tym, w jaki sposób opinia o innych zależy od ich ubioru, wówczas w opisie eksperymentu moglibyśmy uciec się do maskowania, by znajomość celu badania nie wpłynęła na odpowiedzi uczestników. W przypadkach, w których badacze posłużyli się maskowaniem, na koniec badania uczestnicy muszą przejść procedurę wyjaśniania prawdziwego celu badania, czyli tzw. <term cmlnle:reference="procedura odkłamania">procedurę odkłamania</term> (ang. <foreign xml:lang="en"><term cxlxt:index="foreign">debriefing</term></foreign>), podczas której otrzymują pełne i zgodne z prawdą informacje o celu eksperymentu, o sposobie, w jaki zebrane dane zostaną wykorzystane, o powodach, dla których maskowanie było konieczne, oraz możliwościach uzyskania dodatkowych informacji na temat badania. Często procedura odkłamania zawiera także spotkanie z uczestnikami eksperymentu, w trakcie którego następuje omówienie ewentualnego wpływu badania na ich dobrostan psychiczny oraz – w razie konieczności – zapewnienie im wsparcia psychologicznego.</para></section><section id="fs-idm33913664"><title id="UUIDee11f190-4d6e-4fb6-53359d96c84c3e2d">Badania z udziałem zwierząt</title><para id="fs-idm42444880">Wielu psychologów prowadzi badania z udziałem zwierząt. Badacze często wykorzystują gryzonie (<link target-id="CNX_Psych_02_06_rat"/>) lub ptaki jako przedmioty swoich eksperymentów – Amerykańskie Towarzystwo Psychologiczne (APA) szacuje, że są one wykorzystywane w 90% wszystkich <term cmlnle:reference="badania z udziałem zwierząt">badań z udziałem zwierząt</term> (ang. <foreign xml:lang="en"><term cxlxt:index="foreign">animal research</term></foreign>) z dziedziny psychologii (Amerykańskie Towarzystwo Psychologiczne, n.d.). Ponieważ wiele podstawowych procesów u zwierząt i ludzi jest w wystarczającym stopniu podobnych, zwierzęta są akceptowane w zastępstwie człowieka w badaniach, w których udział ludzi zostałby uznany za nieetyczny.</para><para id="UUIDe39f4157-b509-4ff7-4994-91ca7dfd1384">Badania dotyczące zwierząt dopuszczają nieco większą swobodę badawczą, na przykład w kontekście zadawania cierpienia. W przypadku ludzi jest to czynnik bezwzględnie uniemożliwiający przeprowadzenie badania – projekt, w którym zaznaczone jest, że dana jednostka może odczuwać cierpienie (różnie rozumiane), zostaje wykluczony i nie dopuszcza się do jego realizacji; natomiast w przypadku zwierząt mówi się o zminimalizowaniu w jak największym stopniu cierpienia oraz dopuszczeniu takich badań do realizacji tylko w wyjątkowych, głęboko uzasadnionych przypadkach (Frankfort-Nachmias i Nachmias, 2001).</para><figure id="CNX_Psych_02_06_rat"><media id="UUID88a61dab-6b4b-40ae-7a77-970226988538" alt="A photograph shows a rat."><image src="../../media/CNX_Psych_02_06_rat.jpg" mime-type="image/jpeg"/></media><caption id="UUID62a2f8ca-f1de-49fd-7c4c11819e841fdc">Szczury, jak ten na zdjęciu, często są obiektami badań z udziałem zwierząt.</caption></figure><para id="fs-idm37778368">Nie oznacza to, że badacze prowadzący eksperymenty z udziałem zwierząt nie podlegają wymogom etycznym. Wręcz przeciwnie, humanitarne i etyczne traktowanie zwierząt jest podstawowym wymogiem dla tego typu badań. Badacze muszą je zaplanować w taki sposób, by zminimalizować ból i stres, którego w ich efekcie doświadczą zwierzęta.</para><para id="UUID178ae4ba-349c-4f62-5c68-84d0338b8220">W Polsce każdy projekt badawczy z udziałem zwierząt (podobnie jak z udziałem ludzi) musi uzyskać pozytywną opinię komisji etyki właściwej dla danej jednostki. Ponadto obowiązują nadrzędne ustawy, takie jak Ustawa z 21 stycznia 2005 roku o doświadczeniach na zwierzętach oraz Ustawa z dnia 15 stycznia 2015 roku o ochronie zwierząt wykorzystywanych do celów naukowych lub edukacyjnych. W szczególności ostatnia z wymienionych poświęcona jest opisywanemu zagadnieniu, a jej postanowienia stanowią wykonanie Dyrektywy Parlamentu Europejskiego i Rady 2010/63/UE z dnia 22 września 2010 roku w sprawie ochrony zwierząt wykorzystywanych do celów naukowych (Żukowski, 2017).</para><para id="UUID1944be98-4e01-4067-7042-fbd3029105c6">Przywołana powyżej ustawa, pozostając w zgodności z zaleceniami Unii Europejskiej, przewiduje:</para><list id="UUID94030b45-f412-49d1-728c-1cbc0c5c4126" list-type="enumerated"><item id="UUID0160eb7f-cd86-4a52-6e75-06dc538466e7"><para id="UUID440e2198-f2c8-4c8d-4519-fbfe259af6fc">ograniczenie doświadczeń na zwierzętach do minimum przy założeniu zwiększenia wykorzystania metod alternatywnych,</para></item><item id="UUID057c6df0-42a2-4cd1-73fe-02c42760d1d3"><para id="UUIDcdcc93e1-1eaf-4c37-7771-105a1886c5fb">określenie celów, które uzasadniają prowadzenie na zwierzętach procedur doświadczalnych zgodnie z zakresem systemu nadzoru etycznego w celu wykonania przepisu ustawy,</para></item><item id="UUIDa5950439-22fb-43f7-6b33-8485ea65df4f"><para id="UUIDeea460d5-c6d4-42d6-4c0c-de3a9906ed3d">ustalenie pochodzenia gatunków zwierząt dopuszczonych do wykorzystania w celach naukowych (ogranicza się udział np. zwierząt dzikich, bezdomnych oraz ssaków naczelnych),</para></item><item id="UUID688b1fdb-89b3-4aca-7759-7f9d5f7cfd67"><para id="UUID47892033-883f-4f18-6d05-e22d0a7c445e">określenie niezbędnych kwalifikacji personelu naukowego i technicznego, który bierze udział w projektowaniu i przeprowadzaniu doświadczeń oraz sprawuje nadzór nad dobrostanem zwierząt, jak również osób, które wchodzą w skład komisji etycznych,</para></item><item id="UUID2d029d9e-d2be-44ae-73a9-cb64191fefb6"><para id="UUID6ed88242-3eaf-4b51-7213-ba7f5303b1a2">określenie kryteriów oceny etycznej projektów doświadczeń i normalizację procedury takiej oceny,</para></item><item id="UUID6fb6f195-ea7b-47af-57f2-614f356cdfb1"><para id="UUID3a93af0f-bba8-4f9b-617d-4afa1e45c8a7">określenie sankcji,</para></item><item id="UUID1b6da207-224d-408d-54fc-1bfa83220027"><para id="UUID8c4777f0-adfa-4e81-5844-513160a0797e">zmiany w strukturze i sposobie funkcjonowania komisji etycznych ds. doświadczeń na zwierzętach.</para></item></list><para id="UUID3a28b1d5-cce1-4b8f-4720-ed7d0877f1e3">Ogólnie rzecz biorąc, standardy w badaniach nad zwierzętami dążą do wprowadzenia trzech kluczowych zasad: 1) zastąpienia (<foreign xml:lang="en"><term cxlxt:index="foreign">replacement</term></foreign>), 2) zmniejszenia (<foreign xml:lang="en"><term cxlxt:index="foreign">reduction</term></foreign>) oraz 3) doskonalenia (<foreign xml:lang="en"><term cxlxt:index="foreign">refinement</term></foreign>).</para><para id="UUID0550f205-d255-440d-68ef-9072f342326f"><emphasis effect="bold">Zasada zastąpienia</emphasis> przewiduje, że badania z udziałem zwierząt należy prowadzić tylko w przypadkach, kiedy nie jest możliwe lub jest nieracjonalne zastosowanie innej metody badawczej.</para><para id="UUID77307397-3e59-4e2a-7d0c-ae96572d20b3"><emphasis effect="bold">Zasada zmniejszenia</emphasis> zakłada wykorzystanie jak najmniejszej liczby zwierząt w procedurach doświadczalnych i naukowych. Sposobem na zmniejszenie tej liczby jest m.in. wielokrotne przeprowadzanie procedur na tych samych zwierzętach, o ile nie wiąże się to z pogorszeniem ich dobrostanu.</para><para id="UUID03de70c6-136c-4256-722c-d7d920daefb5"><emphasis effect="bold">Zasada doskonalenia</emphasis> polega na poprawie zarówno metod hodowli, jak i samych procedur badawczych tak, aby wykluczyć lub zminimalizować potencjalny ból, stres i cierpienie zwierzęcia (Żukowski, 2017).</para></section><section id="UUID715222c7-4643-4109-69a6-d1a12432f6f9" class="summary"><title id="UUID99fc58c8-ce84-4520-531c7749758639e6">Summary</title><para id="fs-idp21409168">Etyka w badaniach naukowych wciąż ewoluuje. Praktyki, które były akceptowane lub tolerowane w przeszłości, dziś są uznawane za nieetyczne. Podczas eksperymentów z udziałem ludzi badacze muszą przestrzegać podstawowych wymogów etycznych. Każdy eksperyment z udziałem ludzi musi uzyskać akceptację komisji etycznej danej jednostki naukowej. Udział w nim jest dobrowolny i wymaga świadomej zgody uczestników. Jeśli w ramach eksperymentu posłużono się maskowaniem, to każdy uczestnik musi przejść procedurę wyjaśniania prawdziwego celu badania po jego zakończeniu (procedurę odkłamania).</para><para id="fs-idp744544">Badania z udziałem zwierząt również odbywają się z zachowaniem wysokich standardów etycznych. Badacze wykorzystujący zwierzęta jako obiekty eksperymentów muszą zaplanować badania tak, by wynikający z nich ból został zminimalizowany. Badania z udziałem zwierząt również wymagają zgody komisji etycznej, są także regulowane rozporządzeniami państwowymi.</para></section><section id="fs-idm11290624" class="review-questions"><title id="UUIDd2ca9325-49c8-4ea2-41a9667610b3813b">Review Questions</title><exercise id="fs-idm60364544"><problem id="fs-idm32664976"><para id="fs-idm42614272">Badacze mogą posłużyć się ________, jeśli przedstawienie uczestnikom wszystkich szczegółów badania mogłoby wypaczyć ich odpowiedzi.</para><list id="UUID55d71372-1754-4c1e-4089-ff075d48ef2d" list-type="enumerated" number-style="upper-alpha"><item id="UUID8f514558-1859-46c3-779d319a9180d279"><para id="UUIDe26930a2-0331-4c09-622ba6cca6fa708a">świadomą zgodą</para></item><item id="UUID4fa8a6bb-9f1e-41ef-45162d6f08e4e7eb"><para id="UUIDdb5eebbb-70ab-4875-412adf7a4179400f">maskowaniem</para></item><item id="UUID7bdca12f-2276-44f8-6f9858e0227e49b6"><para id="UUID38883203-fef8-4890-5659766d46721738">etyką</para></item><item id="UUIDd7c43c15-f856-4109-50466bd2e5aadd58"><para id="UUID495cd44f-5c00-4942-7411f7a683534bae">procedurą wyjaśniania prawdziwego celu badania</para></item></list></problem><solution id="eip-idm73218576"><para id="eip-idm24066160">B</para></solution></exercise><exercise id="fs-idm4993776"><problem id="fs-idm30405024"><para id="fs-idm65598688">Udział osoby w projekcie badawczym musi być ________.</para><list id="UUID41e1966a-3e26-4568-6ed7-675be0466ad7" list-type="enumerated" number-style="upper-alpha"><item id="UUID69c933e5-56f3-41a2-5794c5dc8af4bde8"><para id="UUID2876d9e7-16df-44a4-457ca17391addf70">losowy</para></item><item id="UUID54e0d9a9-5d41-4959-775eddfa5636f8b7"><para id="UUIDf14af1c0-dff1-4d34-7e1baa43d4723be0">wynagrodzony</para></item><item id="UUID9a7e335e-e41c-4b9f-7b34edca0981d8e2"><para id="UUID183bbc17-46e1-4635-50e3c6dc0f076064">dobrowolny</para></item><item id="UUIDc37cf675-fce0-4572-449119fe747c6fcb"><para id="UUIDe5de9ddd-ffd1-4c50-6a7b2b6056a7a4ca">publiczny</para></item></list></problem><solution id="eip-idm7738432"><para id="eip-idm7738304">C</para></solution></exercise><exercise id="fs-idm49222928"><problem id="fs-idm35595520"><para id="fs-idp1079264">Przed wzięciem udziału w eksperymencie uczestnik powinien przeczytać i podpisać ________.</para><list id="UUID912704a4-3b6b-42dc-71ee-8b1717ff59a8" list-type="enumerated" number-style="upper-alpha"><item id="UUIDb6c7a055-fab8-4c70-7d94187253c0e7a0"><para id="UUID1a6fbf1a-8746-4923-61c19489707ccadf">świadomą zgodę</para></item><item id="UUID6cbae9ff-8172-4ad2-7146290ea5ae8b2e"><para id="UUID1de60c58-563c-4a64-75036521f0d11f21">procedurę wyjaśniania prawdziwego celu badania</para></item><item id="UUID5902237c-05b4-4c28-5ebb31f8802cf464"><para id="UUID75b29df3-f1d1-4b72-683d970690a952c7">formularz IRB</para></item><item id="UUIDd7a553b8-8b2e-40fd-435e72c982f3660a"><para id="UUID9e75d248-fdbf-43df-6a8c8d295b205895">formularz etyczny</para></item></list></problem><solution id="eip-idm75617056"><para id="UUIDf0f50e39-aab6-4d6e-46a18f96ba78b08a">A</para></solution></exercise></section><section id="fs-idm54937952" class="critical-thinking"><title id="UUID0c774288-7440-4a3b-4eeda2dff3446996">Critical Thinking Questions</title><exercise id="fs-idm42832528"><problem id="fs-idm60318544"><para id="fs-idm17157904">Niektórzy uważają, że badania z udziałem zwierząt są z natury złe pod względem etycznym, ponieważ w przeciwieństwie do ludzi, zwierzęta nie mogą wyrazić zgody na udział. Czy zgadzasz się z tym poglądem? Biorąc pod uwagę, że zwierzęta nie wyrażają zgody na udział w projektach badawczych, jakiego typu działania mogą zapewnić im możliwie najbardziej humanitarne traktowanie?</para></problem><solution id="fs-idm70005232"><para id="fs-idm36692784">Brak możliwości uzyskania zgody od zwierząt biorących udział w badaniach nakłada dodatkową odpowiedzialność na badacza, który musi zapewnić im możliwie najbardziej humanitarne traktowanie oraz szanować ich poświęcenie dla postępu nauki. Podobnie jak ludzie zwierzęta również powinny korzystać z efektów badań, tak jak to ma miejsce chociażby w przypadku coraz bardziej zaawansowanej medycyny weterynaryjnej.</para></solution></exercise><exercise id="fs-idm20671344"><problem id="fs-idm22213904"><para id="fs-idm62328000">Na końcu poprzedniego podrozdziału twoim zadaniem było zaplanowanie prostego eksperymentu, by uzyskać odpowiedź na nurtujące cię pytanie. Jakie etyczne zagadnienia musisz wziąć pod uwagę, by twój eksperyment był zgodny z etycznymi oczekiwaniami społeczności naukowej?</para></problem><solution id="fs-idm35116736"><para id="UUID9f0840ad-fa84-41b3-521aa720044d427d">Badanie powinno zostać zaplanowane w taki sposób, by odpowiadało zasadom opisanym w tym podrozdziale. W odniesieniu do ludzi są to zasady dotyczące procedury informowania: kompetencja, dobrowolność, pełna informacja i zrozumienie, a w odniesieniu do zwierząt dążenie do zadbania o jak najlepszy dobrostan, w tym wyeliminowania (lub zminimalizowania) cierpienia.</para></solution></exercise></section><section id="fs-idm1016496" class="personal-application"><title id="UUID147721ed-d451-44f9-6aa332913418dec1">Personal Application Questions</title><exercise id="fs-idm53138912"><problem id="fs-idm99433776"><para id="fs-idm48804624">Zastanów się nad postępami, jakie poczyniło nasze społeczeństwo dzięki badaniom z udziałem zwierząt. W jaki sposób ty, twój przyjaciel lub członek twojej rodziny skorzystaliście osobiście z efektów tego typu badań?</para></problem></exercise></section></content><glossary><definition id="fs-idm53152800"><term cmlnle:reference="procedura odkłamania (procedura wyjaśniania prawdziwego celu badania)">procedura odkłamania (procedura wyjaśniania prawdziwego celu badania) (ang. debriefing)</term><meaning id="UUID2af445f9-e195-46c3-41cc-9f0914941424"><para id="UUID3ca2e984-3043-40f1-4defdbfe81260bbc">jeśli eksperyment psychologiczny zakładał zatajenie celu badania przed uczestnikami, to po jego zakończeniu otrzymują oni pełne i zgodne z prawdą informacje o eksperymencie oraz o jego wynikach</para></meaning></definition><definition id="fs-idm46683232"><term cmlnle:reference="maskowanie">maskowanie (ang. deception)</term><meaning id="UUID51f8d01e-7fa7-46cd-51ea-7f9b2f0fcac4"><para id="UUID30dd7d85-4a73-4065-7a04cb4616d8ba11">celowe wprowadzenie w błąd uczestników badania w celu zachowania integralności eksperymentu</para></meaning></definition><definition id="fs-idm67770112"><term cmlnle:reference="zgoda świadoma">zgoda świadoma (ang. <foreign xml:lang="en"><term cxlxt:index="foreign">informed consent</term></foreign>)</term><meaning id="UUIDf25b6d3f-515b-4b0a-5488-e4980b401679"><para id="UUIDc66c58b6-d49c-4a2e-62583debc31d0a5b">udzielenie zgody na udział w badaniu poprzedzone informacją, czego uczestnik może się spodziewać podczas eksperymentu, jakie ryzyko jest z nim związane oraz jakie może mieć konsekwencje</para></meaning></definition><definition id="fs-idm45836608"><term cmlnle:reference="amerykańska komisja bioetyczna">komisja etyczna (ang. <foreign xml:lang="en"><term cxlxt:index="foreign">ethical commission</term></foreign>)</term><meaning id="UUID07152e09-e725-4a7d-6e5c-cd4a105dddb3"><para id="UUID1c99f737-ea04-4197-67d783fd311f3a28">zrzeszenie naukowców i członków społeczności uniwersyteckiej, które analizuje wnioski dotyczące badań naukowych z udziałem ludzi i zwierząt oraz opiniuje je pod kątem zachowania zasad etyki. W Polsce funkcję tę pełnią komisje bioetyczne przy instytucjach zajmujących się badaniami naukowymi (np. w ramach wydziału psychologii danej uczelni)</para></meaning></definition></glossary></document>