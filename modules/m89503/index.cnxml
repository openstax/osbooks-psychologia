<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Metody badawcze</title>
<metadata xmlns:md="http://cnx.rice.edu/mdml">
  <md:content-id>m89503</md:content-id>
  <md:title>Metody badawcze</md:title>
  <md:abstract/>
  <md:uuid>9904e720-b800-401d-a2ce-3341cec3358f</md:uuid>
</metadata>

<content><para id="fs-idp37050912">Istnieje wiele metod badawczych, którymi psychologowie mogą się posłużyć, by zrozumieć, opisać i wyjaśnić zachowania oraz powiązane z nimi procesy poznawcze i biologiczne. Niektóre metody opierają się na obserwacji. Inne zakładają interakcję między badaczem a badanymi i mogą przybierać różne formy: od serii prostych pytań, przez obszerne wywiady, po w pełni kontrolowane eksperymenty.</para><para id="UUID98f4bfef-d06c-47be-7877340ff11340ac">Każda z tych metod badawczych ma swoje wady i zalety i każda jest odpowiednia dla konkretnych zagadnień. Na przykład badania opierające się głównie na obserwacji generują ogromną ilość informacji, lecz możliwość odniesienia tych informacji do większej populacji jest ograniczona ze względu na mały rozmiar próby. Badania oparte na ankietach umożliwiają badaczom uzyskanie danych od relatywnie dużej próby, dzięki czemu łatwiej generalizować wnioski i odnosić do większej populacji. Jednak dane zebrane w ramach ankiet mają swoje ograniczenia i są narażone na problemy typowe dla danych deklaratywnych (np. badani mogą mijać się z prawdą).</para><para id="UUID92d59071-27e3-4158-7100-b958a80bed8c">Niektórzy naukowcy prowadzą badania archiwalne, wykorzystując istniejące zapisy. Ten dość niedrogi sposób pozyskiwania danych może pozwolić zgłębić wiele zagadnień, jednak badacze wykorzystujący tę metodę nie mają żadnej kontroli nad tym, jaki rodzaj danych i w jaki sposób został zebrany.</para><para id="UUIDb21e5041-a28d-4306-63c5-af18df19cbcd">Wszystkie dotychczas opisane metody są z natury korelacyjne. Oznacza to, że badacze mogą odkryć ważne zależności między dwiema lub więcej interesującymi ich zmiennymi. Jednakże na podstawie wyników badania korelacyjnego nie można wysnuć twierdzeń o przyczynowości.</para><para id="UUID29b0f4ef-cde9-475e-75532994a74ed917">Badanie korelacyjne może wykazać związek między zmiennymi, ale jedyny sposób, w jaki badacz może udowodnić, że jest to związek przyczynowo-skutkowy, stanowi przeprowadzenie eksperymentu. W metodzie eksperymentalnej, która zostanie omówiona dalej w tym rozdziale, badacz zachowuje kontrolę nad interesującymi go zmiennymi. Jednak eksperymenty, pomimo ogromnego potencjału badawczego, są często przeprowadzane w sztucznym otoczeniu. Ponadto na wiele pytań, które zadają sobie psychologowie, nie można odpowiedzieć w drodze eksperymentu ze względów etycznych (np. na pytania o wpływ stresu pourazowego).</para><section id="fs-idp4081696"><title id="UUID3c509cea-ca6f-4b6f-6619d0253c4f52c1">Badanie kliniczne a opis przypadku</title><para id="fs-idp37923472">W 2011 roku z artykułu w „New York Times” świat dowiedział się o <term cmlnle:reference="Hogan, Krista i Tatiana  (ur. 2006)" cxlxt:index="name" cxlxt:name="Hogan, Krista i Tatiana " cxlxt:born="2006">Kriście i Tatianie Hogan</term> (ur. 2006), kanadyjskich bliźniaczkach syjamskich zrośniętych głowami. Badania wykazały, że dziewczynki mają wspólną część mózgu (wzgórze), będącą ważnym ośrodkiem przesyłania bodźców zmysłowych. Większość z nich przechodzi najpierw przez wzgórze, zanim zostanie przesłana do przetworzenia w korze mózgowej.</para><note id="fs-idp3735328" type="note" class="psychology link-to-learning"><para id="fs-idm3110272">Jeśli chcesz dowiedzieć się więcej o Kriście i Tatianie, obejrzyj <link url="http://openstax.org/l/hogans">film</link> CBC opowiadający o ich życiu.</para></note><para id="fs-idm17646464">W wyniku tego połączenia bliźniaczki mogą nawzajem odczuwać te same wrażenia zmysłowe. Na przykład jeśli Krista ogląda zabawny program w telewizji, Tatiana śmieje się, nawet jeśli sama go nie widzi. Ta wyjątkowa zdolność wzbudziła zainteresowanie wielu neuronaukowców, którzy próbują zrozumieć, w jaki sposób mózg przetwarza bodźce zmysłowe. Jednocześnie, mimo wspólnego odbioru części wrażeń zmysłowych i kontroli motorycznej, Krista i Tatiana pozostają dwiema odrębnymi osobami, co dodatkowo dostarcza wielu danych do badań nad mózgiem i umysłem. Zważywszy na to, jak rzadki jest to przypadek, dopóki dziewczynki oraz ich rodzina będą wyrażać zgodę, naukowcy będą obserwować bliźniaczki (Dominus, 2011).</para><para id="UUID7086ba6a-f567-4735-4697-5b536f3bf11d">Badania obserwacyjne naukowcy mogą prowadzić <term cmlnle:reference="metoda badania klinicznego">metodą badania klinicznego</term> (ang. <foreign xml:lang="en"><term cxlxt:index="foreign">clinical study</term></foreign>) lub <term cmlnle:reference="studium przypadku">opisu (studium) przypadku</term> (ang. <foreign xml:lang="en"><term cxlxt:index="foreign">case study</term></foreign>); podczas tych ostatnich skupiają się na jednej lub co najwyżej kilku osobach. Niektórzy naukowcy poświęcają karierę na badanie 10–20 osób. Dlaczego? Koncentrując uwagę na małej liczbie osób, mogą dogłębnie je poznać. Żadna inna metoda badawcza nie dostarcza takiej ilości informacji jak badanie kliniczne czy studium przypadku. Pozwalają one bardzo dobrze zrozumieć konkretny przypadek i badane zjawisko.</para><para id="UUIDf850cabf-6b51-4fd1-5d7788e292693140">Skoro studia przypadku dostarczają tak dużej ilości informacji, to dlaczego nie są częściej wykorzystywane? Otóż ich największa zaleta jest zarazem słabością. Osoby, na których skupiają się opisy przypadku, są dla badaczy interesujące właśnie dlatego, że różnią się od większości ludzi. Skoro celem badaczy jest wyjaśnienie ogólnych prawidłowości w zachowaniach czy w psychice, to skupienie uwagi na jednej czy kilku osobach może utrudniać generalizację obserwacji. <term cmlnle:reference="generalizacja">Generalizacja</term> (ang. <foreign xml:lang="en"><term cxlxt:index="foreign">generalizing</term></foreign>) oznacza odniesienie wyników danego badania do większej części społeczeństwa (czyli tzw. populacji ogólnej). Jak już mówiliśmy, opis przypadku dostarcza ogromnej ilości informacji, jednak z uwagi na wyjątkową charakterystykę badanych możliwości odniesienia uzyskanej wiedzy do przeciętnego człowieka są ograniczone.</para></section><section id="UUID166144ce-b2c2-493a-4240bf0d6ef175f6"><title id="UUIDe7f495c6-95dd-489a-51dd95ab2edf65c3">Obserwacja naturalna</title><para id="fs-idp5222752">By zrozumieć, skąd bierze się określone zachowanie, można obserwować je w naturalnym otoczeniu. Jednak ludzie, którzy wiedzą, że są obserwowani, mogą zmieniać swoje zachowania w nieprzewidziany sposób, by ukryć swoje naturalne zachowania. A zatem w jaki sposób badacze uzyskują wiarygodne informacje? Wyobraź sobie, że wykładowca prosi o uniesienie dłoni wszystkich, którzy zawsze myją ręce po wyjściu z toalety. Najprawdopodobniej niemal każdy obecny podniesie rękę. Ale czy naprawdę wierzysz, że mycie rąk po wyjściu z toalety jest powszechne?</para><para id="UUIDf2bbba96-b263-4072-4c99c5a2f083dd06">To zjawisko bardzo podobne do wspomnianego wcześniej w tym rozdziale: wiele osób nie czuje się swobodnie, odpowiadając szczerze na pytania. Jeśli chcesz się dowiedzieć, ile osób naprawdę myje ręce, to istnieją inne możliwości.</para><para id="UUIDb69c00ee-b19b-42ee-41f3edb6b6f26682">Załóżmy, że wyślemy jedną z osób z grupy do łazienki, by zobaczyła, czy wszyscy rzeczywiście myją ręce po wyjściu z toalety. Czy nasz obserwator wtopi się w otoczenie, jeśli założy na siebie biały kitel i usiądzie z notesem? Chcemy raczej, by pozostawał on niezauważalny, dlatego może na przykład stać przy jednej z umywalek i udawać, że zakłada soczewki kontaktowe, obserwując dyskretnie otoczenie i zbierając istotne dla nas dane. Tego typu badania obserwacyjne nazywamy <term cmlnle:reference="obserwacja naturalna">obserwacją naturalną</term> (<term cmlnle:reference="obserwacja w warunkach naturalnych">obserwacją w warunkach naturalnych</term>) (ang. <foreign xml:lang="en"><term cxlxt:index="foreign">naturalistic observation</term></foreign>). Obserwacja naturalna to obserwacja czyjegoś zachowania w jego naturalnym otoczeniu.</para><para id="UUIDe572c731-e288-4599-49d0-05d3da5d07c7">By lepiej zrozumieć wykluczenie towarzyskie, Suzanna Fanger wraz ze współpracownikami na University of Texas obserwowała zachowanie przedszkolaków na placu zabaw. W jaki sposób obserwatorzy pozostali niezauważeni w czasie badania? Założyli niektórym dzieciom bezprzewodowe mikrofony (o których szybko zapomniały) i obserwowali je z daleka, robiąc notatki. Ponadto dzieci w tym konkretnym przedszkolu („przedszkole eksperymentalne”) były przyzwyczajone do obecności obserwatorów na placu zabaw (Fangeret al., 2012).</para><para id="UUIDdfef37a1-fba2-49df-590ce77ddc655886">Obserwator musi być dyskretny, na ile to możliwe: jeśli ludzie wiedzą, że są obserwowani, to maleje prawdopodobieństwo, że będą zachowywać się naturalnie. Jeśli masz co do tego wątpliwości, pomyśl, jak różniłoby się twoje zachowanie za kierownicą w następujących sytuacjach: w pierwszym przypadku jedziesz pustą autostradą w środku dnia; w drugim na tej samej pustej autostradzie jedzie za tobą radiowóz (<link target-id="CNX_Psych_02_02_policecar"/>).</para><figure id="CNX_Psych_02_02_policecar"><media id="UUIDb9327b28-5135-4881-4b27-cd6ac080c7a1" alt="A photograph shows two police cars driving, one with its lights flashing."><image src="../../media/CNX_Psych_02_02_policecar.jpg" mime-type="image/jpeg"/></media><caption id="UUID58223a01-b184-4214-557340a5970b310d">Obecność policji na drodze może wpływać na twoje zachowanie za kierownicą. (Źródło: Michael Gill).</caption></figure><para id="UUIDd67a09db-4518-4418-581671c789720f32">Należy zaznaczyć, że obserwacja naturalna nie ogranicza się tylko do badań z udziałem ludzi. Najbardziej znane przykłady obserwacji naturalnej to takie, w których badacze udali się w teren, aby obserwować zwierzęta w ich naturalnym środowisku. Tak jak w przypadku badań z udziałem ludzi, badacze trzymają się na odległość, by unikać kontaktu z badanymi zwierzętami, ponieważ mogłoby to wpłynąć na ich naturalne zachowanie. Naukowcy posługują się tą techniką, badając hierarchie społeczne i interakcje wśród zwierząt: od świstaków po goryle. Informacje zebrane podczas takich badań są nieocenioną pomocą w zrozumieniu sposobu, w jaki zwierzęta organizują swoje społeczności i komunikują się między sobą.</para><para id="UUID7b680f77-3925-4bad-4fe4-c71c9da7e610">Antropolog <term cmlnle:reference="Goodall, Jane (ur. 1934)" cxlxt:index="name" cxlxt:name="Goodall, Jane" cxlxt:born="1934">Jane Goodall</term> (ur. 1934) poświęciła niemal pięćdziesiąt lat życia na obserwację zachowań szympansów w Afryce (<link target-id="CNX_Psych_02_02_goodall"/>). Niektórzy naukowcy krytykowali Goodall za nadawanie szympansom imion, zamiast oznaczania ich liczbami – uważali bowiem, że używanie imion mogło zmniejszyć emocjonalny dystans, niezbędny dla zachowania obiektywizmu badania (McKie, 2010). To przykład problemu, który może napotkać badacz podczas obserwacji naturalnej.</para><figure id="CNX_Psych_02_02_goodall"><media id="UUIDba93a3dd-2f12-445e-56ce-3ea2016ab212" alt="(a) A photograph shows Jane Goodall speaking from a lectern. (b) A photograph shows a chimpanzee’s face."><image src="../../media/CNX_Psych_02_02_goodall.jpg" mime-type="image/jpeg"/></media><caption id="UUID773483d0-9311-4675-7b5d6832eedebe16">(a) Jane Goodall zrobiła karierę, prowadząc obserwacje naturalne zachowań (b) szympansów. (Źródło: „Jane Goodall”: modyfikacja pracy Erika Hersmana; „szympans”: modyfikacja pracy „Afrika Force”/Flickr.com).</caption></figure><para id="UUID138abc2e-8a25-47f8-5dfff3f86d7d66a7">Największą zaletą obserwacji naturalnej jest wiarygodność i <term>trafność</term> (ang. <foreign xml:lang="en"><term cxlxt:index="foreign">validity</term></foreign>) informacji zebranych w naturalnym, niezakłóconym otoczeniu. Dzięki naturalnemu zachowaniu badanych obserwacja pozwala na uzyskanie większej trafności środowiskowej i realizmu niż jakiekolwiek inne podejście.</para><para id="UUID8c5347c8-3769-43e8-7dca-b1a6e4389b7a">W odpowiednio przeprowadzonym badaniu nie ma ryzyka, że zachowanie ludzi lub zwierząt ulegnie zmianie tylko dlatego, że podlegają oni obserwacji. Niektórzy sądzą, że programy typu <emphasis effect="italics">reality show</emphasis> dają nam możliwość podglądania autentycznych zachowań ludzi. Jednak kamerzyści śledzący bohaterów oraz wypytywanie przed kamerą o osobiste sprawy stanowią pogwałcenie zasady dyskretnej obserwacji. Zważywszy na okoliczności, można wątpić w naturalność i prawdziwość obserwowanych w tych programach zachowań.</para><para id="UUIDcbda8856-914a-4433-5a3926cb7eddad24">Największą wadą obserwacji naturalnej jest trudność jej zorganizowania i kontroli. Na przykładzie badania w toalecie, wyobraź sobie, że stoisz w niej cały dzień, by obserwować praktyki mycia rąk i nikt nawet do niej nie wchodzi. W przypadku obserwacji zwierząt – co się stanie, jeśli stado goryli, które obserwujesz od wielu tygodni, nagle przeniesie się w nowe miejsce podczas twojej nieobecności czy nieuwagi? Obserwacja naturalna ma swoją cenę. Jako badacz nie masz żadnej kontroli, kiedy (lub czy) zaistnieje możliwość zaobserwowania danego zachowania. Ponadto tego typu badanie obserwacyjne wymaga znacznego nakładu czasu, pieniędzy oraz po prostu wiele szczęścia.</para><para id="UUIDb53ad3cb-fd19-4331-50c27c40c19d9f29">Dlatego czasami badania prowadzone są na podstawie obserwacji ustrukturyzowanej. W takim przypadku badani obserwowani są podczas wykonywania konkretnego, zaplanowanego zadania. Doskonałym przykładem obserwacji ustrukturyzowanej jest <term>procedura obcej sytuacji</term> autorstwa <term cmlnle:reference="Ainsworth, Mary (1913-1999)" cxlxt:index="name" cxlxt:name="Ainsworth, Mary " cxlxt:born="1913" cxlxt:died="1999">Mary Ainsworth</term> (1913-1999) (przeczytasz o niej więcej w rozdziale o psychologii rozwoju). Procedura obcej sytuacji stosowana jest do obserwacji stylów przywiązania się dziecka do opiekuna. Według scenariusza tej procedury opiekun wprowadza dziecko do pokoju pełnego zabawek. Procedura obcej sytuacji składa się z kilku faz: obca osoba wchodzi do pokoju, opiekun opuszcza pokój, opiekun wraca do pokoju. Zachowanie dziecka jest dokładnie monitorowane w każdej fazie, lecz to reakcja na powrót opiekuna w najlepszy sposób charakteryzuje styl przywiązania dziecka.</para><para id="UUIDc207395a-dc7f-4732-6264a72392bd6932">Innym potencjalnym problemem związanym z badaniem obserwacyjnym jest <term>stronniczość obserwatora</term> (ang. <foreign xml:lang="en"><term cxlxt:index="foreign">observer bias</term></foreign>). Zazwyczaj obserwatorzy są w dużym stopniu zaangażowani w projekt badawczy i mogą nieświadomie wypaczać swoje obserwacje, by odpowiadały celom i oczekiwaniom badaczy. Żeby uniknąć takiego braku obiektywizmu, badacze powinni się posługiwać jasnymi kryteriami określania typów obserwowanych zachowań oraz sposobu ich klasyfikacji. Ponadto badacze często porównują obserwacje tego samego zdarzenia poczynione przez różnych obserwatorów, by sprawdzić <term>zgodność ocen między oceniającymi</term> (ang. <foreign xml:lang="en"><term cxlxt:index="foreign">inter-rater reliability</term></foreign>). Zgodność ocen między oceniającymi to sposób zwiększenia rzetelności badania poprzez ocenę spójności obserwacji różnych obserwatorów.</para></section><section id="fs-idp15875280"><title id="UUIDdd36b81f-74c4-4e9c-5f6e7aeb45d91811">Ankiety</title><para id="UUIDb24dd215-157e-4b01-52c51db57b23b7c0">Psychologowie często tworzą ankiety umożliwiające im zbieranie danych. <term cmlnle:reference="ankieta">Ankieta</term> (ang. <foreign xml:lang="en"><term cxlxt:index="foreign">survey</term></foreign>) to lista pytań, na które mają odpowiedzieć uczestnicy badania; może być przeprowadzona w formie papierowej, elektronicznej lub werbalnie (<link target-id="CNX_Psych_02_03_survey"/>). Zazwyczaj wypełnienie ankiety nie zabiera dużo czasu, a łatwość jej przeprowadzenia pozwala w prosty sposób zebrać dużą ilość danych od dużej liczby osób.</para><para id="UUID26235ac8-05c1-49bd-429b8d2d1bdc8146">Ankiety umożliwiają badaczom zebranie danych od większych prób populacji niż w przypadku innych metod badawczych. <term cmlnle:reference="próba">Próba</term> (ang. <foreign xml:lang="en"><term cxlxt:index="foreign">sample</term></foreign>) to zbiór osób wybranych z <term cmlnle:reference="populacja">populacji</term> (ang. <foreign xml:lang="en"><term cxlxt:index="foreign">population</term></foreign>). Populacja to grupa osób, którymi zainteresowani są naukowcy. Badają oni próbę i starają się odnosić uzyskane wyniki do konkretnej populacji, czyli je generalizować.</para><figure id="CNX_Psych_02_03_survey"><media id="UUIDf6e85565-f600-4e53-5c5e-36353b155bb8" alt="A sample online survey reads, “Dear visitor, your opinion is important to us. We would like to invite you to participate in a short survey to gather your opinions and feedback on your news consumption habits. The survey will take approximately 10-15 minutes. Simply click the “Yes” button below to launch the survey. Would you like to participate?” Two buttons are labeled “yes” and “no.”"><image src="../../media/Figure 2.9.jpg" mime-type="image/jpeg"/></media><caption id="UUID5b9a0401-c49b-4f64-6825bd0d45424fdd">Ankieta może być przeprowadzona na wiele sposobów, m.in. drogą elektroniczną, jak ankieta powyżej. (Źródło: Robert Nyman).</caption></figure><para id="UUIDeccb07a4-77a1-41e3-7ee9a6d24b4590d8"/><para id="UUID456e204b-8994-48e5-4fe18e7b34e5bcb0">Ankieta ma zarówno mocne, jak i słabe strony, jeśli porównamy ją z opisem przypadku. Ankieta pozwala zebrać informacje od większej liczby osób. Większa próba z kolei lepiej odzwierciedla prawdziwe zróżnicowanie populacji, umożliwiając tym samym generalizację wniosków. Zatem jeśli nasza próba jest wystarczająco duża i zróżnicowana, możemy założyć, że dane zebrane w ramach ankiety możemy odnosić do konkretnej populacji z większą pewnością niż w przypadku danych zebranych podczas opisu przypadku. Jednak ze względu na większą liczbę badanych nie jesteśmy w stanie zebrać równie dokładnych informacji o każdej osobie.</para><para id="UUIDaa8ea412-b2b3-43b0-624ad1b20605bae0">Kolejną potencjalną słabością ankiety jest coś, o czym wspominaliśmy już wcześniej w tym rozdziale: badani nie zawsze udzielają prawdziwych odpowiedzi. Mogą kłamać, źle pamiętać lub odpowiadać w sposób, który – ich zdaniem – przedstawi ich w lepszym świetle. Na przykład mogą powiedzieć, że piją mniej alkoholu niż faktycznie.</para><para id="UUID4af77846-dd3d-4cd0-7238a7373b7caa24">Dzięki ankietom możemy uzyskać odpowiedzi na nieograniczoną liczbę pytań. Jako przykład może posłużyć badanie przeprowadzone przez Jenkins i współpracowników (2012) na temat negatywnego nastawienia Amerykanów do amerykańskiej społeczności imigrantów pochodzenia arabskiego po atakach terrorystycznych z 11 września 2001 roku. Zespół Jenkinsa chciał ustalić, czy i w jakim stopniu niemal dziesięć lat po atakach negatywne nastawienie do tej grupy wciąż było żywe. W badaniu 140 uczestników wypełniło ankietę składającą się z 10 pytań. Wśród nich znalazły się bezpośrednie pytania o jawne uprzedzenia względem osób o odmiennym pochodzeniu etnicznym. Ankieta zawierała również pytania nie wprost o to, jakie jest prawdopodobieństwo, że badany wejdzie w interakcję z osobą z danej mniejszości w różnych sytuacjach (na przykład: „Jakie jest prawdopodobieństwo, że przedstawisz się imigrantowi arabskiego pochodzenia?”). Wyniki badań sugerowały, że badani nie chcą przyznać, że są uprzedzeni względem jakiejkolwiek grupy etnicznej. Jednakże wykazano wyraźne różnice w odpowiedziach na pytania dotyczące interakcji z imigrantami pochodzenia arabskiego (mniejsza chęć do kontaktu) w stosunku do innych grup etnicznych. To dowodzi, że badani skrywali pewne uprzedzenia względem imigrantów pochodzenia arabskiego, mimo deklaracji, iż tak nie jest (Jenkins et al., 2012).</para></section><section id="fs-idp26797008"><title id="UUIDfb36d93d-b9e3-41c7-455c0f227e6c8032">Badania archiwalne</title><para id="UUID1f3c71cc-1d18-47cd-4b57e996e556ccc9">Niektórzy naukowcy uzyskują dostęp do dużej ilości danych bez jakiejkolwiek interakcji z badanymi. W poszukiwaniu odpowiedzi na interesujące ich problemy badawcze posługują się zapisami archiwalnymi. Metodę tę nazywamy <term cmlnle:reference="badania archiwalne (archiwistyka)">badaniami archiwalnymi</term> (ang. <foreign xml:lang="en"><term cxlxt:index="foreign">archival research</term></foreign>). Badania archiwalne polegają na studiowaniu archiwalnych zapisów lub zestawów danych w poszukiwaniu interesujących nas wzorców i relacji.</para><para id="UUIDe386dcb3-133f-48ef-6f1a2c10c7595511">Na przykład mając dostęp do uniwersyteckiej dokumentacji wszystkich studentów z ostatnich 10 lat, badacz mógłby policzyć, ile czasu zajęło im skończenie studiów, jakie były wymiary godzinowe kierunków, jakie oceny uzyskali studenci i w jakie zajęcia ponadprogramowe się angażowali. Takie badania archiwalne mogłyby wykazać, kto ma największe szanse skończyć studia oraz zidentyfikować czynniki ryzyka dla zagrożonych studentów (<link target-id="CNX_Psych_02_03_records"/>).</para><figure id="CNX_Psych_02_03_records"><media id="UUID0ca2332f-844a-4805-4b5e-6e7d9a903450" alt="(a) A photograph shows stacks of paper files on shelves. (b) A photograph shows a computer."><image src="../../media/CNX_Psych_02_03_records.jpg" mime-type="image/jpeg"/></media><caption id="UUIDd176a191-abfe-47fb-6502158d64e5fabd">Badacz prowadzący badania archiwalne studiuje zapisy zarchiwizowane w formie (a) papierowej lub (b) elektronicznej. (Źródło „papierowe akta”: modyfikacja pracy „Newtown graffiti”/Flickr; „komputer”: modyfikacja pracy INPIVIC Family/Flickr).</caption></figure><para id="UUID26b906f2-7eed-4f74-43257aca6bd12232">Porównawszy badania archiwalne z innymi metodami, zauważymy wiele znaczących różnic. Przede wszystkim prowadzący badania archiwalne nigdy nie kontaktuje się bezpośrednio z uczestnikami. Tym samym inwestycja czasu i pieniędzy jest w tym przypadku znacznie mniejsza. Jednakże badacze nie mają żadnej kontroli nad tym, jakie dane były zbierane. Dlatego też pytania, na które naukowcy szukają odpowiedzi w konkretnym badaniu, muszą być zadane w taki sposób, by można było na nie znaleźć odpowiedź w istniejących zbiorach danych. Co więcej, nie ma żadnej gwarancji co do spójności zapisów z różnych źródeł, a to może sprawić, że porównanie różnych zestawów danych będzie problematyczne.</para></section><section id="fs-idm17180848"><title id="UUID82347219-8bc1-4db0-7cb8bad4223dad84">Badania podłużne i przekrojowe</title><para id="UUIDcaf32936-6221-4ad7-63f882fd11c6c112">Czasami chcemy dowiedzieć się, jak ludzie zmieniają się na przestrzeni lat, np. obserwując, prowadząc badania nad rozwojem człowieka. Badając tę samą grupę uczestników wielokrotnie przez dłuższy czas, prowadzimy tak zwane <term>badania podłużne</term> (ang. <foreign xml:lang="en"><term cxlxt:index="foreign">longitudinal research</term></foreign>). Możemy na przykład zbadać nawyki żywieniowe grupy uczestników w wieku 20 lat, po czym przeprowadzić ponowne badanie, kiedy będą mieli 30 lat, i następne 10 lat później.</para><para id="UUIDc644380d-b626-4b4a-5bf013c720fca4a9">Kolejną metodą są <term>badania poprzeczne</term> (<term cmlnle:reference="badania przekrojowe">przekrojowe</term>) (ang. <foreign xml:lang="en"><term cxlxt:index="foreign">cross-sectional research</term></foreign>), w których badacz porównuje występowanie danego zjawiska w kilku populacjach jednocześnie. Posługując się ponownie przykładem badań nawyków żywieniowych, badacz mógłby porównać nawyki w różnych grupach wiekowych. Zamiast badać jedną grupę przez 20 lat, by dowiedzieć się, jak z dekady na dekadę zmieniają się jej nawyki żywieniowe, bada się grupy dwudziesto-, trzydziesto- i czterdziestolatków, a następnie porównuje je ze sobą. Badania przekrojowe wymagają krótkoterminowej inwestycji, ale ograniczają je różnice dzielące różne pokolenia (kohorty) niemające de facto związku z wiekiem, będące odzwierciedleniem społecznych i kulturowych doświadczeń różnych pokoleń, sprawiających, że te różnią się od siebie nawzajem.</para><para id="UUIDab1977ec-9bd6-49f1-5d6522572dfa6d3a">By zilustrować ten problem, rozważmy następujące wyniki badań. W ostatnich latach odnotowano znaczący wzrost poparcia dla małżeństw homoseksualnych. Wiele badań dotyczących tego zagadnienia dzieli uczestników na różne grupy wiekowe; zazwyczaj młodsze osoby są małżeństwom homoseksualnym bardziej przychylne (Jones, 2013). Czy oznacza to, że z wiekiem stajemy się mniej otwarci na małżeństwa homoseksualne, czy też starsi uczestnicy badań patrzą na nie inaczej ze względu na uwarunkowania społeczne, w jakich dorastali? Problem ten nie istnieje w przypadku badań podłużnych, ponieważ badamy tę samą grupę uczestników przez cały czas trwania projektu; badacze nie muszą martwić się różnicami między kohortami, mogącymi wpłynąć na wyniki.</para><para id="UUID7f995abf-85ca-4310-62c8b4081b2fff5c">Badania podłużne wykorzystuje się często w pracach nad chorobami, mających zidentyfikować ich czynniki ryzyka. Tego typu badania obejmują często dziesiątki tysięcy badanych, których obserwuje się przez wiele dziesięcioleci. Zważywszy na ogromną liczbę uczestników, badacze mogą być pewni, że wyniki będzie można odnosić do większych populacji. Badanie nad nowotworami „Cancer Prevention Study-3 (CPS-3)” jest jednym z serii badań podłużnych sponsorowanych przez <term>Amerykańskie Towarzystwo Onkologiczne</term> (ang. <foreign xml:lang="en"><term cxlxt:index="foreign">American Cancer Society</term></foreign>), mających na celu określenie przewidywalnych czynników ryzyka nowotworów. Na początku badania uczestnicy wypełniają ankietę dotyczącą stylu życia i historii rodziny, która ma dostarczyć informacji o czynnikach mogących wywoływać nowotwór lub mu zapobiegać. Następnie co kilka lat uczestnicy otrzymują do uzupełnienia dodatkową ankietę. W efekcie badanie monitoruje setki tysięcy uczestników w ciągu 20 lat, co pozwala dowiedzieć się, którzy z nich zachorują na nowotwór, a którzy nie.</para><para id="UUID46d5f95b-c5b1-4db7-7f847eb5064fdb3d">Powyższe badanie dostarczyło pierwszych naukowych dowodów na obecnie powszechnie znany związek między wzrostem zachorowalności na raka a paleniem papierosów (Amerykańskie Towarzystwo Onkologiczne, b.d.) (<link target-id="CNX_Psych_02_03_cigarettes"/>).</para><figure id="CNX_Psych_02_03_cigarettes"><media id="UUIDaa6c30b1-b08b-4eb1-65a1-182707e7b4b8" alt="A photograph shows pack of cigarettes and cigarettes in an ashtray. The pack of cigarettes reads, “Surgeon general’s warning: smoking causes lung cancer, heart disease, emphysema, and may complicate pregnancy.”"><image src="../../media/CNX_Psych_02_03_cigarettes.jpg" mime-type="image/jpeg"/></media><caption id="UUID70660c27-f5ed-428b-42b840c9365ba93d">Badania podłużne, takie jak badanie nad nowotworami „Cancer Prevention Study-3 (CPS-3)” pomagają lepiej zrozumieć związek między paleniem papierosów a występowaniem nowotworów i innych chorób. (Źródło: CDC/Debora Cartagena).</caption></figure><para id="UUIDf25045ed-2529-475b-66a64cfdc068351b">Tak jak w przypadku innych metod badawczych, również badania podłużne mają swoje ograniczenia. Przede wszystkim wymagają ogromnych nakładów czasowych ze strony badaczy i uczestników. Zważywszy na to, że wiele badań podłużnych trwa nawet dziesiątki lat, ich wyniki są znane dopiero po upływie długiego czasu. Oprócz czasu, badania podłużne wymagają również znaczących nakładów finansowych. Wielu badaczy nie jest w stanie zdobyć środków koniecznych do doprowadzenia takiego projektu do końca.</para><para id="UUID3426ebb4-ea37-415f-4adf93312e193334">Ponadto uczestnicy takich badań muszą chcieć kontynuować udział przez cały czas, co może okazać się problematyczne: ludzie się przeprowadzają, zakładają rodziny, zmieniają nazwiska, chorują. Niektórzy mogą po prostu nie czuć potrzeby kontynuowania uczestnictwa w projekcie. Trzeba też brać pod uwagę, że część uczestników wieloletnich badań podłużnych umiera. W efekcie wskaźnik <term cmlnle:reference="rezygnacja z udziału w badaniach">rezygnacji z udziału w badaniach</term> (ang. <foreign xml:lang="en"><term cxlxt:index="foreign">attrition</term></foreign>), tj. spadek liczby osób badanych spowodowany odejściem części uczestników, w przypadku badań podłużnych jest dość wysoki i zwiększa się z czasem ich trwania. Badacze mają świadomość, że wielu z zakwalifikowanych porzuci badanie przed jego zakończeniem, dlatego na początku projektu rekrutują dużą liczbę uczestników. W miarę postępu badania badacze regularnie sprawdzają, czy próba jest nadal reprezentatywna, i w razie konieczności dokonują niezbędnych korekt.</para></section><section id="fs-idp7478256" class="summary"><title id="UUID68c2af31-6778-4ceb-40745c7fd5222908">Summary</title><para id="UUIDa923cdd0-5116-4cdd-651cd0e8455bfea7">Opisy przypadków polegają na badaniu jednego lub kilku uczestników przez dłuższy czas. Choć ta metoda pozwala uzyskać szczegółowe informacje, to możliwość generalizacji wniosków z takich obserwacji do większej populacji może być problematyczna. Obserwacja naturalna polega na obserwowaniu zachowań w naturalnym otoczeniu i pozwala na zebranie wiarygodnych informacji na podstawie rzeczywistych sytuacji. Obserwacja naturalna charakteryzuje się jednak ograniczonymi możliwościami kontroli badania i często wymaga dużego nakładu czasu i funduszy. Badacze starają się, by stosowane przez nich metody pozyskiwania danych były zarazem rzetelne (spójne i powtarzalne) i trafne (dokładne).</para><para id="UUIDbdb09270-f98b-4979-48edbca4db301fba">Ankiety mogą być przeprowadzane na różne sposoby i umożliwiają szybkie zebranie dużej ilości informacji. Jednakże szczegółowość danych zebranych w ankiecie jest ograniczona w porównaniu z badaniami klinicznymi czy opisami przypadku.</para><para id="UUID6c3f6d4c-6e09-417e-638d9e6d8ff630cf">Badania archiwalne polegają na studiowaniu wyników już istniejących badań w poszukiwaniu odpowiedzi na postawione pytania.</para><para id="UUID672b4e54-6483-48c8-599b52788f1bcc67">Badania podłużne to niezwykle przydatna metoda dla badaczy pragnących sprawdzić, jak ludzie zmieniają się z upływem czasu. Badania poprzeczne porównują różne segmenty populacji w danym czasie.</para></section><section id="fs-idm31223232" class="review-questions"><title id="UUID1a9b5e58-8f76-420f-53059eb6eeda0e50">Review Questions</title><exercise id="fs-idm58645520"><problem id="fs-idm57191104"><para id="fs-idp17368384">Zygmunt Freud opracował swoją teorię rozwoju osobowości na podstawie prowadzonych przez długi czas dogłębnych wywiadów z kilkoma klientami. Tego typu podejście nazywamy _______.</para><list id="UUIDde71f5bc-7861-4e2c-76d4-f1acea5dfa3c" list-type="enumerated" number-style="upper-alpha"><item id="UUIDfbe70fc5-1cd5-4269-6997adf9bd8f03e8"><para id="UUID8aa56c1d-52f7-4fec-600d5123c6607eda">badaniem archiwalnym</para></item><item id="UUID77df0a6f-a26b-4ca6-703e67c3203d9c5e"><para id="UUID89640250-1a74-4c66-6940fbf881c4e2ec">opisem przypadku</para></item><item id="UUID91f9671e-c756-4b40-6051eb14a34493a6"><para id="UUID0eba594d-ca88-44e6-65d5ec0efc4990c6">obserwacją naturalną</para></item><item id="UUID4e8f6fb2-1bbb-465d-68ce5b7716da3c46"><para id="UUID8f426ae8-29fc-475f-4711f4fa84096a5e">ankietą</para></item></list></problem><solution id="fs-idm26451328"><para id="fs-idm34084416">B</para></solution></exercise><exercise id="fs-idm28267056"><problem id="fs-idm29818512"><para id="fs-idp32466640">________ polega na obserwacji zachowań uczestników badania w ich naturalnym otoczeniu.</para><list id="UUIDefa2f247-7e8d-42a8-56cf-a682b8992a9c" list-type="enumerated" number-style="upper-alpha"><item id="UUID3be7e51b-f792-446f-46edaf9e37049855"><para id="UUID19695d70-daca-4f26-778d840ffc065669">Badanie archiwalne</para></item><item id="UUIDf4e27a16-ab5b-4d2d-60c3b71d415c0ba1"><para id="UUIDb9cd86fa-804e-4192-4dac6eb8d6f83cff">Opis przypadku</para></item><item id="UUIDd0056494-18ff-42ad-68ac04a6c863e27c"><para id="UUID253b6076-78b3-4f3b-7ad634ae13d18540">Obserwacja naturalna</para></item><item id="UUID936982e0-8731-4f59-6c6ab0f417d206ae"><para id="UUID43310c91-a516-4e97-7dc556951211ebc5">Ankieta</para></item></list></problem><solution id="fs-idm34441904"><para id="fs-idp26774576">C</para></solution></exercise><exercise id="fs-idm15501216"><problem id="fs-idm23003888"><para id="fs-idm2793200">Ważnym ograniczeniem opisu przypadku jest _________.</para><list id="UUIDc2df7356-6cb3-477e-5a8b-a558a7b4ddc7" list-type="enumerated" number-style="upper-alpha"><item id="UUID50564f30-54a7-41e9-7d37c2992e667013"><para id="UUID904ae7c8-dabe-4f4f-7e15b200af1d9079">mało szczegółowy charakter pozyskanych informacji</para></item><item id="UUID6bf25c10-0142-48f1-6b2f64661f83e5e1"><para id="UUID2e66b946-70fb-469e-6e51f65723d6f35b">brak kontroli badacza nad przebiegiem badania</para></item><item id="UUIDab6ab4a4-f513-4027-7b0cc8fc845faeeb"><para id="UUIDa567e161-27b1-4fcc-50d1813085a6e24b">brak możliwości odniesienia wyników do większej populacji</para></item><item id="UUID1fd8599c-b17d-4e84-7cf54148617f4ba4"><para id="UUID5ad4c053-7f5a-4156-66462d20daa8aca3">brak zgodności ocen między oceniającymi</para></item></list></problem><solution id="fs-idm18214656"><para id="fs-idm15185072">C</para></solution></exercise><exercise id="fs-idm4568128"><problem id="fs-idp1324208"><para id="fs-idp19458560">Zaletą obserwacji naturalnej jest ________.</para><list id="UUID1b24e673-f56f-4c88-73af-203d2f03f96f" list-type="enumerated" number-style="upper-alpha"><item id="UUID421851a9-6bcf-4317-7c608dee2555adc1"><para id="UUID83b8ff21-a37a-4548-6b59e0a8249dc98d">pozyskiwanie danych w rzeczywistym otoczeniu</para></item><item id="UUID47bfd328-23ee-4ee8-54d6b39dfd1a7951"><para id="UUIDdc5e82bf-fbdb-4f81-5c303aecb0bbefd4">szybkość i łatwość przeprowadzenia badania</para></item><item id="UUID166fdf1c-eed5-4b62-50e3c08ce50bd826"><para id="UUID2d4d06f2-3b59-4240-651582c5f5c4b8fd">możliwość upewnienia się, że dane zbierane są w najbardziej efektywny sposób</para></item><item id="UUID70fdb4c8-a887-4dd3-7970b4010c99301b"><para id="UUIDac47aa5f-3e39-4f61-418bdd00a6d8aea0">możliwość określenia relacji przyczynowo-skutkowej</para></item></list></problem><solution id="fs-idp38049600"><para id="fs-idm29630848">A</para></solution></exercise><exercise id="fs-idm34278992"><problem id="fs-idm29719568"><para id="fs-idm26200976">Wykorzystywanie istniejących zapisów w poszukiwaniu odpowiedzi na zadane w badaniu pytanie nazywamy ________.</para><list id="UUIDc135ead9-fdf6-4dc9-6fd7-58e30185cd87" list-type="enumerated" number-style="upper-alpha"><item id="UUID1547bea6-0182-486f-49c9b520ede407d7"><para id="UUID283da44f-c33e-468a-74ab8bd469bf8c76">obserwacją naturalną</para></item><item id="UUID12c02f38-709e-4859-6e3b1640969a8238"><para id="UUID78a00f12-1f37-403d-40dcfc73aa7a9073">ankietą</para></item><item id="UUID63c30b0f-6f0d-46d2-5b00945ea8bf77e5"><para id="UUIDd5525577-6059-44ca-7a32b6c8475c4ec1">badaniem podłużnym</para></item><item id="UUIDe1886caa-608e-4687-6666767ee3860d21"><para id="UUID3e93f7f9-a3c6-495b-68d0d7b3882ed26d">badaniem archiwalnym</para></item></list></problem><solution id="fs-idm55731088"><para id="fs-idp3691664">D</para></solution></exercise><exercise id="fs-idp899008"><problem id="fs-idm80780208"><para id="fs-idp13161024">________ polega na obserwacji grupy uczestników badania przez długi czas.</para><list id="UUID625c1f65-ad2d-4d7d-7435-bf1998af6170" list-type="enumerated" number-style="upper-alpha"><item id="UUIDcf02c3ef-0882-45c0-5aa1741b91f41edb"><para id="UUID3edf563e-5d73-4e1e-7ddb3834476b65dc">Badanie archiwalne</para></item><item id="UUIDcccaaf34-ee8c-4e11-52da0fa3c9528bbd"><para id="UUID04aca1c9-52f2-4eb2-59e9a65a30738012">Badanie podłużne</para></item><item id="UUIDb532cd47-a0a7-4066-4da99e854bcb2c54"><para id="UUID30fe1fd0-9930-4e4b-7d338121c591551d">Obserwacja naturalna</para></item><item id="UUID4bc04e01-032d-482f-45916c1f22c030e7"><para id="UUID63085673-67fa-437c-4ac920b71fe2fd83">Badanie przekrojowe</para></item></list></problem><solution id="fs-idp27634416"><para id="fs-idm7745616">B</para></solution></exercise><exercise id="fs-idm124782544"><problem id="fs-idm16940560"><para id="fs-idm34224912">________ to lista stworzonych przez badacza pytań, które można przedstawić osobie badanej.</para><list id="UUID73d15a72-a886-4653-7602-c7b2e2071502" list-type="enumerated" number-style="upper-alpha"><item id="UUIDeb90911e-0a9c-4fb2-7ad6715bba2405a0"><para id="UUIDee7b0c6a-d85f-4b5b-70f7bdaf8aaee038">Archiwum</para></item><item id="UUID4c357f78-d5ae-40e1-5d26f84f479ee699"><para id="UUID3bd973c6-4304-4149-4165ab43077e7642">Opis przypadku</para></item><item id="UUID04f19c0a-f2ed-4191-799e0a8fc4cf2881"><para id="UUIDf2605300-e41e-43a8-4020a2b8d28defae">Obserwacja naturalna</para></item><item id="UUIDf6316aa9-3bae-496e-70bcec7ea00b89d2"><para id="UUID2969f272-4703-4b66-52fa501dc8672d10">Ankieta</para></item></list></problem><solution id="fs-idm7237952"><para id="fs-idm7691408">D</para></solution></exercise><exercise id="fs-idm30197456"><problem id="fs-idm4575840"><para id="fs-idp5494720">Badania podłużne są utrudniane przez wysoki wskaźnik ________.</para><list id="UUID5e312214-e9d6-4d20-4490-e122a43988fa" list-type="enumerated" number-style="upper-alpha"><item id="UUID15d40e1e-b4bd-4ab8-492139cfaf1cfb88"><para id="UUID2c63875a-8931-4841-720ccc2d1f4a8012">maskowania</para></item><item id="UUID022742cb-48e3-4930-685708ceb45db8b9"><para id="UUIDc455fd05-4f9d-4024-745615bd08bcd48f">obserwacji</para></item><item id="UUID93484432-75a7-40fa-533953b0759d7c2e"><para id="UUIDcf2c32c5-fadc-4b8a-7910f97517916e72">rezygnacji uczestników</para></item><item id="UUIDeefc8007-4948-4233-429f3c0106d8d1ab"><para id="UUID7adab863-807c-41fc-417a13ed8a24e193">generalizacji</para></item></list></problem><solution id="fs-idp20955152"><para id="fs-idp34156624">C</para></solution></exercise></section><section id="fs-idm28261776" class="critical-thinking"><title id="UUIDf721073d-d36c-4e26-659700d6edabe629">Critical Thinking Questions</title><exercise id="fs-idm28250112"><problem id="fs-idp15721936"><para id="fs-idm18406208">W tym podrozdziale bliźniaczki syjamskie Kirsta i Tatiana zostały przedstawione jako potencjalne uczestniczki opisu przypadku. W jakich innych okolicznościach możesz uznać to konkretne podejście badawcze za szczególnie zasadne i dlaczego?</para></problem><solution id="fs-idp14957552"><para id="fs-idm4514928">Opis przypadku jest szczególnie zasadny w badaniu rzadkich sytuacji. Na przykład jeśli badanie miałoby dotyczyć dysocjacyjnego zaburzenia osobowości, opis przypadku osób ze zdiagnozowanym dysocjacyjnym zaburzeniem osobowości byłyby najodpowiedniejszą metodą badawczą.</para></solution></exercise><exercise id="fs-idm576160"><problem id="fs-idm18576976"><para id="fs-idm30736160">Programy typu <emphasis effect="italics">reality show</emphasis> próbują przedstawić realistyczny obraz zachowań ich bohaterów. W tym podrozdziale tłumaczyliśmy, dlaczego tak nie jest. Jakie zmiany można wprowadzić w sposobie realizacji tego typu programów, by stanowiły bardziej rzetelne odzwierciedlenie realnych zachowań?</para></problem><solution id="fs-idp15603952"><para id="fs-idp15604080">Zachowania obserwowane w tego typu programach mogłyby być bardziej realistyczne, gdyby kamery zamontowano w ukrytych miejscach lub gdyby osoby występujące w tych programach nie wiedziały, kiedy są nagrywane.</para></solution></exercise><exercise id="fs-idp39220960"><problem id="fs-idm17191584"><para id="fs-idp7025744">Która z omawianych w tym podrozdziale metod badawczych jest najlepszym sposobem na zbadanie skuteczności programu profilaktycznego mającego zapobiegać spożywaniu alkoholu i innych używek? Dlaczego?</para></problem><solution id="fs-idm17283216"><para id="fs-idp7058464">Idealną metodą zbadania skuteczności takiego programu byłyby badania podłużne, ponieważ umożliwiłyby obserwację uczniów w miarę dorastania i dowiedzenie się, czy udział w programie wpłynął na ich wybory dotyczące alkoholu i narkotyków.</para></solution></exercise><exercise id="fs-idp7264656"><problem id="fs-idm34422080"><para id="fs-idm13385472">W jakich innych obszarach badawczych, poza badaniami biomedycznymi, dobrze sprawdziłyby się zarówno badania podłużne, jak i archiwalne?</para></problem><solution id="fs-idm76924464"><para id="fs-idp67503424">Odpowiedzi mogą być różne. Wymienione metody można zastosować m.in. w opartych na danych działów HR badaniach nad procedurami zatrudniania, jak również w badaniach monitorujących byłych więźniów w celu ustalenia, czy czas spędzony w więzieniu miał jakikolwiek pozytywny wpływ na prawdopodobieństwo ponownego popełnienia przestępstw w przyszłości.</para></solution></exercise></section><section id="fs-idp19478960" class="personal-application"><title id="UUID8c691076-2f0e-4c0f-7841b7b01beaed1b">Personal Application Questions</title><exercise id="fs-idp7319552"><problem id="fs-idm28380448"><para id="fs-idm124788768">Twój przyjaciel pracuje na pół etatu w lokalnym sklepie zoologicznym i coraz bardziej zaczęło go interesować, w jaki sposób psy komunikują się między sobą. Rozważa odwiedzenie miejscowej kliniki weterynaryjnej, by tam obserwować, jak psy zachowują się wobec siebie w poczekalni. Czy po przeczytaniu tego rozdziału uważasz, że jest to dobry sposób na poznanie tych interakcji? Czy masz inną propozycję, która umożliwiłaby zebranie trafniejszych danych?</para></problem></exercise><exercise id="fs-idp15705600"><problem id="fs-idp3449264"><para id="fs-idm2785520">Jesteś na studiach, dlatego zapewne zwracasz uwagę na uzyskiwane oceny. Kiedy chcesz dowiedzieć się, jaka jest relacja między uzyskaną średnią ocen ze studiów a powodzeniem w późniejszym życiu, to jaką metodę wybierzesz i jakich zasobów będziesz potrzebować, by przeprowadzić takie badanie?</para></problem></exercise></section></content><glossary><definition id="fs-idp20292208"><term cmlnle:reference="badania archiwalne">badania archiwalne (ang. <foreign xml:lang="en"><term cxlxt:index="foreign">archival research</term></foreign>)</term><meaning id="UUIDc3953fc6-567b-4dfa-4d0e-c89714c3f914"><para id="UUIDae9e13e2-2be8-4380-7c9111d4bd7f4a81">metoda badawcza, która wykorzystuje istniejące zapisy archiwalne lub zestawy danych w poszukiwaniu odpowiedzi na problemy badawcze lub ciekawych wzorców i relacji międzyludzkich</para></meaning></definition><definition id="fs-idm4850320"><term cmlnle:reference="rezygnacja z udziału w badaniach">wskaźnik rezygnacji z udziału w badaniach (ang. <foreign xml:lang="en"><term cxlxt:index="foreign">attrition rate</term></foreign>)</term><meaning id="UUIDe99832d3-6fb7-4000-4af1-7c45466b1170"><para id="UUIDca0734f3-f26f-4c96-53f7ccd07bbeea3d">zmniejszenie się liczby osób badanych spowodowane wycofaniem się części uczestników w trakcie badania</para></meaning></definition><definition id="fs-idm1038816"><term cmlnle:reference="badania kliniczne lub opis przypadku">badania kliniczne lub opis przypadku (ang. <foreign xml:lang="en"><term cxlxt:index="foreign">clinical or case studies</term></foreign>)</term><meaning id="UUID30241076-8da8-457d-5904-7d7166af67a7"><para id="UUID567ba11c-b524-42a7-654309e2d8ee4cab">badania obserwacyjne skupiające się na małej grupie osób (kilka do kilkanaście) lub jednej osobie</para></meaning></definition><definition id="fs-idm11521904"><term cmlnle:reference="badania poprzeczne">badanie poprzeczne (<term cmlnle:reference="badania przekrojowe">przekrojowe</term>) (ang. <foreign xml:lang="en"><term cxlxt:index="foreign">cross-sectional research</term></foreign>)</term><meaning id="UUID86cb53fd-dfbc-4f18-785d-91ea893f5c30"><para id="UUID8a1a5256-2651-4a94-5bc9102cb4e572fd">porównuje występowanie danego zjawiska w kilku populacjach jednocześnie</para></meaning></definition><definition id="fs-idp33624096"><term cmlnle:reference="generalizacja">generalizacja (ang. <foreign xml:lang="en"><term cxlxt:index="foreign">generalization</term></foreign>)</term><meaning id="UUID985e5839-06f7-492a-7ed0-f37504ca42a8"><para id="UUIDee48713b-3801-47c7-5943cb99384386d0">wnioskowanie, że wyniki dla danej próbki odnoszą się do większej populacji</para></meaning></definition><definition id="fs-idp23349936"><term cmlnle:reference="zgodność ocen między oceniającymi">zgodność ocen między oceniającymi (ang. <foreign xml:lang="en"><term cxlxt:index="foreign">inter-rater reliability</term></foreign>)</term><meaning id="UUIDba1136b2-5cab-47d9-5885-ddbb9d174921"><para id="UUID51a740fd-4a53-473c-76e16e46e2e630dd">miara zgodności między obserwatorami na temat sposobu rejestrowania i klasyfikowania określonego zdarzenia</para></meaning></definition><definition id="fs-idm1563920"><term cmlnle:reference="badania podłużne">badania podłużne (ang. <foreign xml:lang="en"><term cxlxt:index="foreign">longitudinal research</term></foreign>)</term><meaning id="UUID90d55232-4a8d-4303-7eb7-a83891590f1c"><para id="UUIDa17ca6bf-ca41-4dec-74cce40b9771a2e4">badania, w których ta sama grupa osób jest wielokrotnie badana przez dłuższy czas</para></meaning></definition><definition id="fs-idm6213360"><term cmlnle:reference="obserwacja naturalna">obserwacja naturalna (<term cmlnle:reference="obserwacja w warunkach naturalnych">w warunkach naturalnych</term>) (ang. <foreign xml:lang="en"><term cxlxt:index="foreign">naturalistic observation</term></foreign>)</term><meaning id="UUID2f5ae8a8-6432-43e7-557a-28fd309ece25"><para id="UUIDf9645cc2-953a-4fd2-7c8d2c55196afd37">obserwacja czyjegoś zachowania w jego naturalnym otoczeniu</para></meaning></definition><definition id="fs-idm16964224"><term cmlnle:reference="stronniczość obserwatora">stronniczość obserwatora (ang. <foreign xml:lang="en"><term cxlxt:index="foreign">observer bias</term></foreign>)</term><meaning id="UUIDc02f087a-033c-43aa-745e-301589e0a475"><para id="UUID7d702ade-a564-4613-768ede58e3e1d6b9">zniekształcenia obserwacji spowodowane dostosowaniem ich przez obserwatora do własnych oczekiwań</para></meaning></definition><definition id="fs-idm81845680"><term cmlnle:reference="populacja">populacja (ang. <foreign xml:lang="en"><term cxlxt:index="foreign">population</term></foreign>)</term><meaning id="UUID6a3acca9-f6a1-4616-74c9-b212f6b98a02"><para id="UUIDe6f6d667-acb7-4b03-56984e7541dc4782">grupa osób charakteryzująca się danymi właściwościami/cechami (np. populacja studentów, populacja osób w wieku 40 lat etc.)</para></meaning></definition><definition id="fs-idm25171680"><term cmlnle:reference="próba">próba (ang. <foreign xml:lang="en"><term cxlxt:index="foreign">sample</term></foreign>)</term><meaning id="UUID01284ca8-755b-41bc-5ad0-58735e2bf067"><para id="UUIDc59b00f5-6ed0-4b38-7e619f24688496e9">podzbiór osób zakwalifikowanych do badania</para></meaning></definition><definition id="fs-idp9441440"><term cmlnle:reference="ankieta">ankieta (ang. <foreign xml:lang="en"><term cxlxt:index="foreign">survey</term></foreign>)</term><meaning id="UUID83d91adf-0b94-437e-5e43-fd8bbb2ddeaa"><para id="UUIDb5aa9f0b-1230-4391-4bc74c887311a3ac">lista pytań, na które mają odpowiedzieć uczestnicy badania − przedstawiona w kwestionariuszach w formie papierowej, elektronicznie lub przeprowadzana w formie wywiadu; taka forma badania umożliwia naukowcom zebranie danych od dużej liczby osób</para></meaning></definition></glossary></document>