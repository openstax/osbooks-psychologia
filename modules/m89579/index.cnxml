<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Używanie substancji psychoaktywnych</title>
<metadata xmlns:md="http://cnx.rice.edu/mdml">
  <md:content-id>m89579</md:content-id>
  <md:title>Używanie substancji psychoaktywnych</md:title>
  <md:abstract/>
  <md:uuid>d42be46c-092c-4915-97c7-b825d3eb5af9</md:uuid>
</metadata>

<content><para id="UUID39033092-d50d-41ad-76186b779a02a7a5">Podczas gdy wszyscy regularnie doświadczamy odmiennych stanów świadomości w postaci snu, niektóre osoby zażywają narkotyki i inne substancje, by wejść w nie celowo. W tym podrozdziale zaprezentujemy informacje dotyczące stosowania różnego rodzaju substancji psychoaktywnych oraz problemów z tym związanych. Na końcu krótko opiszemy działania niektórych z dobrze obecnie znanych i często zażywanych narkotyków.</para><section id="fs-idp101241296"><title id="UUID32f74233-4d57-4288-5b0f543fa279ae8f">Zaburzenia związane z używaniem substancji psychoaktywnych</title><para id="fs-idp26756496">Piąte wydanie <term cmlnle:reference="Diagnostyczny i statystyczny podręcznik zaburzeń psychicznych (DSM-5)">Diagnostycznego i statystycznego podręcznika zaburzeń psychicznych</term> (ang. <foreign xml:lang="en"><term cxlxt:index="foreign">Diagnostic and Statistical Manual of Mental Disorders (DSM-5)</term></foreign>) publikowanych przez Amerykańskie Towarzystwo Psychiatryczne jest wykorzystywane przez klinicystów do diagnozowania osób cierpiących z powodu różnych zaburzeń psychicznych. Zgodnie z klasyfikacją osoba o zaburzeniach wywołanych używaniem substancji psychoaktywnych stosuje większe ilości substancji niż zamierzała na początku i kontynuuje ich przyjmowanie pomimo doświadczania negatywnych tego konsekwencji. U osób, u których zdiagnozowano zaburzenia spowodowane zażywaniem substancji psychoaktywnych, obserwuje się kompulsywny schemat przyjmowania substancji połączony z uzależnieniem zarówno fizycznym, jak i psychicznym.</para><para id="fs-idp51996080"><term cmlnle:reference="uzależnienie fizyczne">Uzależnienie fizyczne</term> (ang. <foreign xml:lang="en"><term cxlxt:index="foreign">physical dependence</term></foreign>) wywołuje zmiany w normalnych funkcjach organizmu – uzależniony doświadcza objawów abstynencyjnych po przerwaniu przyjmowania substancji. Z drugiej strony osoba <term cmlnle:reference="uzależnienie psychiczne">uzależniona psychicznie</term> (ang. <foreign xml:lang="en"><term cxlxt:index="foreign">psychological dependence</term></foreign>) wykazuje raczej emocjonalną niż fizyczną potrzebę używania narkotyku i może wykorzystywać go, aby złagodzić niepokój psychiczny. <term cmlnle:reference="tolerancja na substancję">Tolerancja</term> (ang. <foreign xml:lang="en"><term cxlxt:index="foreign">tolerance</term></foreign>) związana jest z uzależnieniem fizjologicznym, a jej wzrost oznacza, że osoba potrzebuje coraz większych ilości substancji, aby osiągnąć efekt, którego wcześniej doświadczała przy mniejszych dawkach. Zwiększenie tolerancji powoduje, że człowiek zwiększa dawki substancji do niebezpiecznego poziomu, który może prowadzić do przedawkowania i śmierci.</para><para id="fs-idp155605376"><term cmlnle:reference="odstawienie">Odstawienie</term> (ang. <foreign xml:lang="en"><term cxlxt:index="foreign">withdrawal</term></foreign>) jest zaprzestaniem przyjmowania substancji. Powoduje objawy abstynencyjne, zwykle przeciwne do tych wywoływanych przez narkotyk. Na przykład odstawienie środków uspokajających skutkuje nieprzyjemnym pobudzeniem. Osoby, u których diagnozuje się zaburzenia związane z używaniem substancji psychoaktywnych, oprócz objawów abstynencyjnych rozwijają również tolerancję. Uzależnienie psychiczne, inaczej głód narkotykowy, zostało dodane jako kolejne kryterium diagnostyczne zaburzeń związanych z używaniem substancji w DSM-5. Jest to ważny czynnik diagnostyczny, ponieważ możemy rozwijać tolerancję oraz doświadczać objawów abstynencyjnych w przypadku różnych substancji, których nie nadużywamy. Innymi słowy samo fizyczne uzależnienie nie wystarczy, by określić, czy ktoś cierpi na zaburzenia związane z użyciem substancji psychoaktywnych, czy też nie.</para></section><section id="fs-idp121968128"><title id="UUID1e3e6aba-d963-4245-6ed011a839dc34ae">Kategorie substancji psychoaktywnych</title><para id="fs-idp126711328">Skutki przyjmowania wszystkich substancji psychoaktywnych są wynikiem ich interakcji z endogenicznymi układami neuroprzekaźników. Wiele z tych substancji i ich wzajemnych powiązań zostało przedstawionych na <link target-id="Figure_04_05_DrugChart" cmlnle:case="locative"/>. Jak już wiesz, substancje psychoaktywne mogą działać jako agoniści lub antagoniści konkretnych układów neuroprzekaźników. <term cmlnle:reference="agonista">Agonista</term> (ang. <foreign xml:lang="en"><term cxlxt:index="foreign">agonist</term></foreign>) generuje reakcję układu neuroprzekaźników, natomiast <term>antagonista</term> (ang. <foreign xml:lang="en"><term cxlxt:index="foreign">antagonist</term></foreign>) ją blokuje.</para><figure id="Figure_04_05_DrugChart"><media id="UUID79e15c35-974d-4924-48f9-f8479b62a7d2" alt=""><image src="../../media/CNX_Psych_04_05_Drugchart.jpg" mime-type="image/jpeg"/></media><caption id="UUID3596fddb-446b-4523-4ab900438907c353">Rysunek przedstawia różne kategorie substancji psychoaktywnych oraz ich wzajemne powiązania. (Źródło: modyfikacja pracy Derricka Snidera).</caption></figure><para id="UUID446c9dfc-c165-4b3c-56dafe9f0edcb055"/><section id="fs-idp267232"><title id="UUID127fc2dd-c477-41ff-45f0e45b2b07e6bd">Alkohol i inne trankwilizery</title><para id="UUID44830651-ba36-43aa-6bb14f15d513a809">Etanol, czyli substancja obecna w napojach, które zwykliśmy nazywać napojami alkoholowymi, należy do kategorii substancji psychoaktywnych zwanych trankwilizerami (<link target-id="Figure_04_05_Drugtypes"/>). <term cmlnle:reference="trankwilizer">Trankwilizer</term> (ang. <foreign xml:lang="en"><term cxlxt:index="foreign">depressant</term></foreign>) ma działanie uspokajające – spowalnia działanie ośrodkowego układu nerwowego. Inne tego typu substancje to m.in. barbiturany i benzodiazepiny. Cechą wspólną tych środków jest to, że są agonistami receptorów kwasu gammaaminomasłowego (GABA). Ponieważ neuroprzekaźniki GABA wpływają uspokajająco na mózg, agoniści receptorów GABA również dają taki efekt, stąd te rodzaje substancji psychoaktywnych często przepisuje się w przypadku lęków i bezsenności.</para><para id="UUID83f9315e-6c02-46fa-6121337f53f622b9"/><figure id="Figure_04_05_Drugtypes"><media id="UUIDb4f4a75c-6b45-4018-5fac-0cfa3f2af84a" alt="An illustration of a GABA-gated chloride channel in a cell membrane shows  receptor sites for barbiturate, benzodiazepine, GABA, alcohol, and neurosteroids, as well as three negatively-charged chloride ions passing through the channel. Each drug type has a specific shape, such as triangular, rectangular or square, which corresponds to a similarly shaped receptor spot."><image src="../../media/CNX_Psych_04_05_Drugtypes.jpg" mime-type="image/jpeg"/></media><caption id="UUIDf7f8429a-9be7-4d1e-65a7b6e1d7e0cc1d">Zależny od GABA kanał chlorkowy jest umiejscowiony w błonie komórkowej niektórych neuronów. Kanał posiada wiele skupisk receptorów wiążących alkohol, barbiturany oraz benzodiazepiny, które w ten sposób wpływają na układ nerwowy. Wiązanie cząsteczek tych substancji otwiera kanał chlorkowy, powodując napływ ujemnych jonów chloru (Cl<sup>-</sup>) do ciała komórki nerwowej. Zmiana jej potencjału elektrycznego na ujemny powoduje zahamowanie reakcji komórki nerwowej, stąd pobudzenie receptorów GABA ma wyciszający wpływ na mózg.</caption></figure><para id="UUIDca82c50b-08e2-49a0-738037d3e6ec8826"/><para id="fs-idp122691712">Nadmierne spożywanie alkoholu skutkuje różnorodnymi zmianami na poziomie świadomości. W małych ilościach alkohol przynosi ożywienie i euforię. Przy większych dawkach mówi się o uczuciu uspokojenia. Ogólnie rzecz biorąc, spożyciu alkoholu towarzyszy spowolnienie czasu reakcji, utrata ostrości widzenia, osłabienie poziomu koncentracji oraz zahamowań zachowania. Przy nadmiernym spożyciu osoba może doświadczyć całkowitej utraty świadomości, jak również trudności w przypomnieniu sobie tego, co działo się w czasie upojenia alkoholowego (McKim i Hancock, 2013). Alkohol spożywany przez kobiety w ciąży może prowadzić do wystąpienia u dziecka szeregu wad i symptomów rozwojowych określanych terminem <term>spektrum alkoholowych uszkodzeń płodu</term> (ang. <foreign xml:lang="en"><term cxlxt:index="foreign">fetal alcohol spectrum disorder (FASD)</term></foreign>) lub <term cmlnle:reference="alkoholowy zespół płodowy (FAS)">alkoholowego zespołu płodowego</term> (ang. <foreign xml:lang="en"><term cxlxt:index="foreign">fetal alcohol syndome (FAS)</term></foreign>).</para><para id="fs-idm554128">Systematyczne używanie substancji działających depresyjnie na ośrodkowy układ nerwowy, takich jak alkohol, prowadzi do fizycznego uzależnienia. Powoduje ono, że nadużywająca ich osoba będzie doświadczać efektu tolerancji oraz objawów abstynencyjnych. W przypadku tych substancji możliwe jest również uzależnienie psychiczne. Można zatem stwierdzić, że mają one dość wysoki wskaźnik właściwości uzależniających.</para><para id="fs-idp100338480">Odstawienie opisanych wyżej środków wiąże się z bardzo nieprzyjemnymi doświadczeniami i w przypadku osób, które mają za sobą długą historię przyjmowania dużych dawek alkoholu czy barbituranów, może zagrażać życiu. Warto zatem, by osoby starające się wyjść z uzależnienia od tych substancji robiły to wyłącznie przy wsparciu specjalistów.</para></section><section id="fs-idp194335136"><title id="UUID0db4e925-22a2-41f0-6c1961dafd46a6c1">Stymulanty</title><para id="UUID4c091497-d27d-48d4-6bbfa05a8e495b59"><term cmlnle:reference="stymulanty">Stymulanty</term> (ang. <foreign xml:lang="en"><term cxlxt:index="foreign">stimulants</term></foreign>) to <term cmlnle:reference="środek pobudzający">substancje pobudzające</term> ośrodkowy układ nerwowy, zwiększające ogólny poziom aktywności nerwowej. Wiele z nich pełni funkcję agonistów dopaminy. Dopamina odgrywa ważną rolę w układzie nagrody i odczuwania łaknienia, zatem narkotyki, które wpływają na układ dopaminowy, mają duże właściwości uzależniające. Do tej kategorii należą kokaina, amfetaminy (łącznie z <term cmlnle:reference="metamfetamina">metamfetaminą</term> (ang. <foreign xml:lang="en"><term cxlxt:index="foreign">methamphetamine</term></foreign>)), katynony (na przykład sole do kąpieli), MDMA (<emphasis effect="italics">ecstasy</emphasis>), nikotyna i kofeina.</para><para id="UUIDcd488b8e-2ec4-417d-5185a471b6300bda">Kokainę można przyjmować na wiele różnych sposobów. Popularne metody to wciąganie przez nos, rozpuszczanie w wodzie i wstrzykiwanie oraz przyjmowanie doustne. Kokaina wolnozasadowa, zwana crackiem, jest silnie działającym narkotykiem, który przyjmuje się w postaci wziewnej. Podobnie jak wiele innych substancji stymulujących, kokaina działa jako agonista układu neuroprzekaźników dopaminy, blokując wychwyt zwrotny dopaminy w synapsach.</para><note id="fs-idp33852096" type="note" class="psychology dig-deeper"><title id="UUID403f82bf-788e-4094-591d-ae9281571247">Crack – kokaina w kryształkach</title><para id="fs-idp191738848">Crack (<link target-id="Figure_04_05_Crackrock"/>) uważa się za najbardziej uzależniającą formę kokainy, ponieważ można go palić i bardzo szybko dociera do mózgu. Jego zwykle niższa cena powoduje, że częściej wybierają go osoby z biedniejszych warstw społecznych. W latach 80. XX w. prawo zostało zmienione tak, by użytkownicy tej formy kokainy za jej posiadanie karani byli surowiej niż ci używający proszku kokainowego. Doprowadziło to do fali dyskryminujących wysokich wyroków sądowych dla zubożałych mieszkańców dużych miast pochodzących z mniejszości etnicznych. W ostatnim czasie zasadność tych regulacji została podana w wątpliwość, szczególnie w świetle badań, które kwestionują wcześniejsze założenia i wskazują na to, że crack nie prowadzi do większego uzależnienia niż kokainowy proszek (Haasen i Krausz, 2001; Reinerman, 2007).</para><figure id="Figure_04_05_Crackrock"><media id="UUID2557d369-e709-43e9-4881-72e28345ce2d" alt="A photograph shows crack rocks. A ruler indicates that each crack rock is approximately 1–2 inches wide."><image src="../../media/CNX_Psych_04_05_Crackrock.jpg" mime-type="image/jpeg"/></media><caption id="UUID1acac6d6-f8ac-4c74-7286725de7b850b3">Kryształki cracku pali się, by osiągnąć stan euforii. Przyjmowanie narkotyku drogą wziewną powoduje, że szybciej dociera on do mózgu, co często wzmacnia doświadczenia użytkownika. (Źródło: modyfikacja pracy Departamentu Sprawiedliwości Stanów Zjednoczonych).</caption></figure></note><note id="fs-idp132272288" type="note" class="psychology link-to-learning"><para id="fs-idp168488560">Przeczytaj ten interesujący <link url="http://openstax.org/l/crack">artykuł</link> opisujący mity dotyczące cracku.</para></note><para id="fs-idp42302752">Amfetaminy działają na podobnej zasadzie co kokaina, ale oprócz blokowania zwrotnego wychwytu dopaminy w szczelinie synaptycznej stymulują również jej wydzielanie (<link target-id="Figure_04_05_Stimulants"/>). Z jednej strony amfetaminy są często nadużywane, a z drugiej – lekarstwa na ich bazie często przepisywane są dzieciom z diagnozą <term>zespołu nadpobudliwości psychoruchowej z deficytem uwagi</term> (ang. <foreign xml:lang="en"><term cxlxt:index="foreign">attention deficit hyperactivity disorder (ADHD)</term></foreign>). Na pierwszy rzut oka może wydawać się, że leczenie zaburzeń nadpobudliwości poprzez podawanie substancji pobudzających przynosi efekty odwrotne do zamierzonych, lecz efekt terapeutyczny wynika ze zwiększenia aktywności neuroprzekaźnikowej w konkretnych obszarach mózgu odpowiadających za kontrolę impulsów.</para><figure id="Figure_04_05_Stimulants"><media id="UUID21997e00-dd73-4493-6eed-9154154c7c23" alt="An illustration of a presynaptic cell and a postsynaptic cell shows these cells’ interactions with cocaine and dopamine molecules. The presynaptic cell contains two cylinder-shaped channels, one on each side near where it faces the postsynaptic cell. The postsynaptic cell contains several receptors, side-by-side across the area that faces the presynaptic cell. In the space between the two cells, there are both cocaine and dopamine molecules. One of the cocaine molecules attaches to one of the presynaptic cell’s channels. This cocaine molecule is labeled “bound cocaine.” An X-shape is shown over the top of the bound cocaine and the channel to indicate that the cocaine does not enter the presynaptic cell. A dopamine molecule is shown inside of the presynaptic cell’s other channel. Arrows connect this dopamine molecule to several others inside of the presynaptic cell. More arrows connect to more dopamine molecules, tracing their paths from the channel into the presynaptic cell, and out into the space between the presynaptic cell and the postsynaptic cell. Arrows extend from two of the dopamine molecules in this in-between space to the postsynaptic cell’s receptors. Only the dopamine molecules are shown binding to the postsynaptic cell’s receptors."><image src="../../media/CNX_Psych_04_05_Stimulants_n.jpg" mime-type="image/jpeg"/></media><caption id="UUID286c5b6a-8d52-4812-61907cf4e5e3d1e8">Kokaina i amfetaminy działają m.in. poprzez blokowanie wychwytu zwrotnego dopaminy ze szczeliny synaptycznej do komórki presynaptycznej.</caption></figure><para id="UUID7a731394-5776-4a51-4373419b6f704d61"/><para id="fs-idp19157920">W ostatnich latach coraz bardziej rozpowszechniona staje się metamfetamina. Metamfetamina to taki rodzaj amfetaminy, który można pozyskać z ogólnie dostępnych składników (np. z pseudoefedryny występującej w wielu środkach na przeziębienie i grypę sprzedawanych bez recepty). Pomimo ostatnich zmian w prawie amerykańskim, których celem było utrudnienie pozyskiwania pseudoefedryny, metamfetamina wciąż jest łatwo dostępną i względnie niedrogą substancją pobudzającą (Shukla et al., 2012).</para><para id="fs-idp45329344">Osoby zażywające kokainę, amfetaminę, katynony oraz MDMA poszukują <term cmlnle:reference="stan euforii">stanu euforii</term> (ang. <foreign xml:lang="en"><term cxlxt:index="foreign">euphoric high</term></foreign>), uniesienia oraz przyjemności. Regularne przyjmowanie tych stymulantów ma niezwykle negatywne skutki dla ludzkiego organizmu. Może wywołać objawy fizyczne takie jak nudności, zwiększenie ciśnienia krwi i tętna. Ponadto uzależnieni doświadczają niepokoju, halucynacji oraz paranoi (Fiorentini et al., 2011). Długotrwałe przyjmowanie tych narkotyków prowadzi również do zmian w normalnym funkcjonowaniu mózgu. Powoduje np. ogólne zmniejszenie ilości neuroprzekaźników należących do grupy monamin, takich jak dopamina, noradrenalina i serotonina. Jednym z powodów kompulsywnego użycia tych substancji jest m.in. pragnienie odtworzenia przez organizm normalnych poziomów tych neuroprzekaźników (Jayanthi i Ramamoorthy, 2005; Rothman et al., 2007).</para><para id="fs-idp191698528">Kofeina to kolejna substancja pobudzająca, którą można nazwać najbardziej rozpowszechnionym narkotykiem na świecie, lecz jej moc w porównaniu z innymi stymulantami opisanymi w tym podrozdziale jest raczej nikła. Wykorzystuje się ją do utrzymania podwyższonego poziomu czujności i pobudzenia. Można ją znaleźć w wielu powszechnie używanych lekarstwach (np. wspierających utratę wagi), napojach, pożywieniu, a nawet kosmetykach (Herman i Herman, 2013). Kofeina ma pośredni wpływ na układ dopaminowy, ale jej główny mechanizm działania polega na antagonizowaniu działania adenozyny (Porkka-Heiskanen, 2011).</para><para id="UUID7e9ad1ed-fe00-47c6-738277881b2e6a43">Mimo że <term cmlnle:reference="kofeina">kofeinę</term> (ang. <foreign xml:lang="en"><term cxlxt:index="foreign">caffeine</term></foreign>) uważa się za względnie bezpieczną substancję psychoaktywną, podwyższane przez nią ciśnienie krwi może prowadzić do bezsenności, niepokoju, drgania mięśni, nudności, nieregularności tętna, a nawet śmierci (Reissig et al., 2009; Woltet al., 2012). W 2012 roku Kromann i Nielson opisali przypadek czterdziestoletniej kobiety, która doświadczała objawów chorobowych nadużywania kofeiny. W przeszłości spożywała kofeinę, aby poprawić sobie nastrój i zwiększyć poziom energii. W ciągu kilku lat zwiększyła konsumpcję kofeiny do tego stopnia, że spożywała trzy litry napojów gazowanych w ciągu dnia. Przyjmowała również przepisane przez lekarza środki przeciwdepresyjne, lecz jej stan psychiczny zamiast się poprawiać, pogarszał się. Zdrowie fizyczne również uległo pogorszeniu – miała oznaki choroby układu krążenia oraz cukrzycę. Gdy zgłosiła się do przychodni na leczenie zaburzeń nastroju, okazało się, że ma wszystkie symptomy diagnostyczne uzależnienia i poradzono jej, by radykalnie zmniejszyła dzienną dawkę kofeiny. Gdy udało się jej zejść poniżej 3 litrów napojów gazowanych dziennie, jej zdrowie psychiczne i fizyczne stopniowo zaczęło się poprawiać. Pomimo powszechnego spożycia kofeiny i ogromnej liczby osób, które przyznają się, że cierpią na uzależnienie od tej substancji, był to pierwszy opis uzależnienia od napojów gazowanych w literaturze naukowej.</para><para id="fs-idp60548512">Nikotyna jest substancją niezwykle uzależniającą, a użycie wyrobów tytoniowych wiąże się ze zwiększonym ryzykiem chorób układu krążenia, udaru oraz różnych form raka. Efekt nikotynowy spowodowany jest interakcją z receptorami acetylocholinowymi. Acetylocholina pełni rolę neuroprzekaźnika w neuronach ruchowych. W ośrodkowym układzie nerwowym zaangażowana jest w mechanizmy pobudzenia i nagrody. Nikotyna jest powszechnie używana w wyrobach tytoniowych takich jak papierosy czy tytoń do żucia, stąd istnieje ogromne zainteresowanie rozwojem skutecznych programów rzucania palenia. Do tej pory stworzono wiele różnych terapii zastępowania nikotyny oraz narzędzi psychoterapeutycznych w celu wspierania osób uzależnionych w rozstaniu się z nałogiem. Programy rzucania palenia są skuteczne na krótką metę, nie jest jednak pewne, czy ich efekty utrzymują się w dłuższej perspektywie (Cropley et al., 2008; Levitt et al., 2007; Smedslund et al., 2004).</para></section><section id="fs-idp45382976"><title id="UUID3c74dd62-404f-4d0a-6f7b645029bed43a">Opioidy</title><para id="fs-idp199313008"><term cmlnle:reference="opioid">Opioidy</term> (in. <term cmlnle:reference="opiat">opiaty</term>) (ang. <foreign xml:lang="en"><term cxlxt:index="foreign">opioid</term></foreign>) to kategoria substancji psychoaktywnych, do której należą heroina, morfina, metadon oraz kodeina. Mają one właściwości przeciwbólowe. Człowiek posiada endogenny opioidowy układ neuroprzekaźnikowy – ciało wytwarza niewielkie ilości opioidów, które łączą się z receptorami opioidowymi, powodując zmniejszenie bólu i uczucie euforii. Zatem opioidy, które naśladują ten wrodzony mechanizm analgezji, są substancjami o wysokim potencjale uzależnienia. Naturalne opioidy, nazywane opiatami, są pochodnymi opium, czyli substancji pozyskiwanej z maku lekarskiego. Obecnie na rynku istnieje kilka syntetycznych wersji opioidów, potocznie nazywanych opiatami, skutecznie uśmierzających ból i nadużywanych. Według badania wykonanego na zlecenie National Institues of Drug Abuse nieodpowiednie używanie i nadużywanie hydrokodonu oraz oksykodonu, czyli lekarstw przeciwbólowych, staje się powoli znaczącym problemem zdrowia społecznego w Stanach Zjednoczonych (Maxwell, 2006). W 2013 roku amerykańska Agencja Żywności i Leków (FDA) zaleciła zwiększenie kontroli nad ich wykorzystaniem medycznym.</para><para id="fs-idp191705360">W przeszłości najczęściej nadużywanym opioidem była heroina (<link target-id="Figure_04_05_Heroin"/>). Przyjmuje się ją, wciągając przez nos, paląc lub wstrzykując dożylnie. Podobnie jak w przypadku innych opisanych powyżej stymulantów, przyjęcie heroiny początkowo skutkuje uczuciem euforii i ekscytacji, po którym następuje okres pobudzenia i zdenerwowania. Regularne dożylne podawanie heroiny pozostawia ślady po wkłuciach na przedramionach, a osoby przyjmujące ją (oraz inne narkotyki) w ten sposób narażone są na większe ryzyko zarażenia gruźlicą i wirusem HIV.</para><figure id="Figure_04_05_Heroin"><media id="UUID5ea1380a-d28f-41e7-4800-61c204ff2ba2" alt="Photograph A shows various paraphernalia spread out on a black surface.  The items include a tourniquet, three syringes of varying widths, three cotton-balls, a tiny cooking vessel, a condom, a capsule of sterile water, and an alcohol swab. Photograph B shows a hand holding a spoon containing heroin tar above a small candle."><image src="../../media/CNX_Psych_04_05_Heroin.jpg" mime-type="image/jpeg"/></media><caption id="UUID459da530-50f8-44c7-4c2e2494c80eba93">(a) Typowy sprzęt do przygotowania i przyjmowania heroiny z jednorazowymi igłami. (b) Heroina podgrzewana na łyżeczce nad świecą. (Źródło (a): modyfikacja pracy Todda Huffmana).</caption></figure><para id="UUID58051856-8468-4cc9-4d1161b99f676dcb">Substancje psychoaktywne zawierające opioidy mają nie tylko zastosowanie przeciwbólowe, lecz znaleźć je można również w lekarstwach na kaszel oraz tych zapobiegających nudnościom i biegunkom. Wziąwszy pod uwagę, że odstawienie każdego narkotyku wiąże się z doświadczaniem efektów przeciwnych do wywoływanych przez sam narkotyk, nie powinno dziwić, że odstawienie opioidów wywołuje objawy przypominające ciężką postać grypy. By ułatwić skuteczne odstawienie opioidów, osobom borykającym się z objawami abstynencyjnymi podaje się metadon. <term cmlnle:reference="metadon">Metadon</term> (ang. <foreign xml:lang="en"><term cxlxt:index="foreign">methadone</term></foreign>) jest syntetycznym opioidem niewywołującym takiej euforii jak heroina i jej pochodne, stosowanym w <term cmlnle:reference="metadonowa klinika odwykowa">metadonowych klinikach odwykowych</term> (ang. <foreign xml:lang="en"><term cxlxt:index="foreign">methadone clinics</term></foreign>). W łagodzeniu objawów abstynencyjnych po odstawieniu opioidów wykorzystuje się z dużą skutecznością również inne substancje, m.in. półsyntetyczny opioidowy lek: buprenorfinę.</para><para id="UUID645bb93c-b4ab-49eb-7c05d1ad20e93c95"><term cmlnle:reference="kodeina">Kodeina</term> (ang. <foreign xml:lang="en"><term cxlxt:index="foreign">codeine</term></foreign>) jest opioidem o względnie słabym działaniu. Często przepisuje się ją na lekki ból, a w niektórych krajach można ją dostać bez recepty. Podobnie jak inne opioidy, może uzależniać. Nadużywanie leków na receptę zawierających opioidy staje się istotnie coraz większym światowym problemem (Aquina et al., 2009; Casati et al., 2012).</para></section><section id="fs-idp133904112"><title id="UUIDa2334c84-0edf-43cc-4b699329363be24c">Halucynogeny</title><para id="fs-idp26289696"><term cmlnle:reference="halucynogen">Halucynogeny</term> (ang. <foreign xml:lang="en"><term cxlxt:index="foreign">hallucinogen</term></foreign>) należą do grupy substancji psychoaktywnych, które powodują głębokie zmiany w doświadczeniach na poziomie zmysłów i postrzegania (<link target-id="Figure_04_05_Psychedelic"/>). W niektórych przypadkach zażywający je doznają intensywnych i jaskrawych halucynacji wzrokowych. Narkotyki z tej grupy często powodują halucynacje na poziomie doznań cielesnych (np. można mieć wrażenie, że jest się olbrzymem) oraz skutkują wypaczoną percepcją upływu czasu.</para><figure id="Figure_04_05_Psychedelic"><media id="UUID9a8c92cc-a837-4577-7553-4c02b0a3e4d2" alt="An illustration shows a colorful spiral pattern."><image src="../../media/CNX_Psych_04_05_Psychedelic.jpg" mime-type="image/jpeg"/></media><caption id="UUIDca9c8921-2adf-479c-647a6d9f95bb563b">Substancje halucynogenne często wywołują psychodeliczne, jaskrawe obrazy, podobne do przedstawionego na rysunku. (Źródło: modyfikacja pracy „new 1lluminati”/Flickr).</caption></figure><para id="fs-idm27593200">W obrębie grupy halucynogeny różnią się od siebie niezwykle, jeśli chodzi o oddziaływanie na układy neuroprzekaźnikowe. Meskalina i LSD są agonistami serotoniny, natomiast Fencyklidyna (inaczej znana jako PCP - anielski pył) oraz ketamina (legalnie stosowana jako środek znieczulający) antagonistami receptora NMDA (N-metylo-D-asparaginowego). Przyjmuje się, że te substancje nie mają tak dużego potencjału uzależnieniowego jak inne typy substancji psychoaktywnych opisanych w tym podrozdziale.</para><note id="fs-idp189087424" type="note" class="psychology link-to-learning"><para id="fs-idp56272528">Jeśli chcesz dowiedzieć się więcej na temat najczęściej nadużywanych leków na receptę i narkotyków sprzedawanych na ulicy, zapoznaj się ze spisem powszechnie nadużywanych narkotyków <link url="http://openstax.org/l/drugabuse">Commonly Abused Drugs Chart</link> oraz powszechnie nadużywanych lekarstw na receptę <link url="http://openstax.org/l/Rxabuse">Commonly Abused Prescription Drugs Chart</link> przygotowanym przez National Institute on Drug Abuse.</para></note><note id="fs-idp59748880" type="note" class="psychology dig-deeper"><title id="UUID7cdee7ac-e8a1-4940-5690-1fce8b61d922">Medyczne zastosowanie marihuany</title><para id="fs-idp30957984">Choć w wielu miejscach na świecie posiadanie i używanie marihuany jest nielegalne, to w niektórych krajach europejskich i niektórych stanach USA dopuszcza się posiadanie małych ilości marihuany w celach rekreacyjnych (<link target-id="Figure_04_05_Marijuana"/>). W Polsce uprawianie, posiadanie i zażywanie tej substancji jest nielegalne z wyjątkiem wykorzystania jej w celach medycznych. Marihuana medyczna to marihuana przepisywana przez lekarza w celu leczenia konkretnego schorzenia. Na przykład osobom w trakcie chemioterapii przepisuje się marihuanę, aby stymulować zmniejszający się apetyt i zapobiegać nadmiernej utracie wagi, które są skutkami ubocznymi tej formy leczenia. Obiecująca wydaje się również skuteczność marihuany w terapii wielu innych chorób (Mather et al., 2013; Robson, 2014; Schicho i Storr, 2014).</para><figure id="Figure_04_05_Marijuana"><media id="UUID3c0d8ec6-6b70-4d2b-4d47-1ef8bd515245" alt="A photograph shows a window with a neon sign. The sign includes the word “medical” above the shape of a marijuana leaf."><image src="../../media/CNX_Psych_04_05_Marijuana.jpg" mime-type="image/jpeg"/></media><caption id="UUID81f13dd3-fffb-472a-7507af8b72edbd3a">Sklepy z marihuaną medyczną stają się coraz powszechniejsze w Stanach Zjednoczonych. (Źródło: Laurie Avocado).</caption></figure><para id="fs-idp192139344">Regulacje prawne odnośnie medycznego wykorzystania marihuany w Polsce obowiązują od 1 listopada 2017 roku. Mimo kilku lat działania ustawy dostęp do tego leku jest znacznie utrudniony z wielu powodów. Jednym z nich jest prawo polskie, które zakazuje produkcji marihuany na terenie kraju. W związku z tym produkty na bazie marihuany muszą być sprowadzane z innych krajów, w których jest ona uprawiana. Niezależnie od uwarunkowań prawnych w środowisku naukowym zdania na temat korzyści marihuany dla zdrowia są podzielone z powodu braku kontrolowanych badań na dużą skalę (Bostwick, 2012). Wielu naukowców w Stanach Zjednoczonych usiłuje wpłynąć na rząd federalny i skłonić go do złagodzenia obecnych regulacji dotyczących marihuany i jej klasyfikacji, by możliwe było prowadzenie szerszych badań nad efektami jej wykorzystania w medycynie (Aggarwal et al., 2009; Bostwick, 2012; Kogan i Mechoulam, 2007). W Polsce takie badania są rzadkością, głównie ze względu na obowiązujące regulacje prawne.</para><para id="UUID781898c2-f6cd-4b53-4edf6754e0acd64c">Do niedawna Departament Sprawiedliwości Stanów Zjednoczonych aresztował osoby wykorzystujące marihuanę w celach medycznych i konfiskował jej zapasy. Jednakże w drugiej połowie 2013 roku wydał oświadczenie o tym, że powstrzyma się od kwestionowania stanowych regulacji dotyczących medycznego wykorzystania marihuany. Ta zmiana polityki może wynikać z rekomendacji środowisk naukowych i odzwierciedlać zmieniającą się świadomość opinii publicznej na temat tej substancji psychoaktywnej. Podobne sytuacje również zdarzają się w Polsce, choć w naszym kraju większym problemem jest utrudniony dostęp chorych do tego leku.</para></note></section></section><section id="fs-idp164265136" class="summary"><title id="UUIDe1623b06-438c-4b6a-46a206da73f45aa9">Summary</title><para id="UUIDd553f96e-55a8-4414-7cfcd23dcd0da9be">W piątym wydaniu <emphasis effect="italics">Diagnostycznego i statystycznego podręcznika zaburzeń psychicznych</emphasis> (<emphasis effect="italics">DSM-5</emphasis>) zaburzenia wywołane użyciem substancji psychoaktywnych zdefiniowane są jako kompulsywne przyjmowanie substancji pomimo związanych z tym negatywnych konsekwencji. Ważnym aspektem tych zaburzeń jest psychiczne i fizyczne uzależnienie. Alkohol, barbiturany i benzodiazepiny wpływają depresyjnie na ośrodkowy układ nerwowy (OUN), a konkretnie na układ neuroprzekaźnikowy GABA. Kokaina, amfetaminy, katynony oraz MDMA należą do stymulantów, czyli pobudzają OUN i są agonistami dopaminy, podczas gdy nikotyna i kofeina reagują odpowiednio z acetylocholiną i adenozyną. Opiaty są silnymi narkotycznymi środkami przeciwbólowymi, oddziałującymi na endogenny opioidowy układ przekaźnikowy. Substancje halucynogenne powodują wyraźne zmiany w doświadczeniach zmysłowych i percepcyjnych. Halucynogeny wpływają na różne układy neuroprzekaźnikowe.</para></section><section id="fs-idp165415952" class="review-questions"><title id="UUID4a25cfca-90da-427a-59f1806b0e9a24b4">Review Questions</title><exercise id="fs-idp191755232"><problem id="fs-idp28205360"><para id="fs-idp182935840">________ występuje(ą) wtedy, gdy osoba używająca narkotyku potrzebuje coraz więcej danej substancji, by doświadczyć tych samych jej efektów.</para><list id="UUID3498621b-4fae-4577-77a8-87515f0f475e" list-type="enumerated" number-style="upper-alpha"><item id="UUID51dbbd72-137d-46c5-68612f2fa2c6b4e5"><para id="UUID3477f863-5b2f-409c-6b7315cbb41269ea">Objawy abstynencyjne</para></item><item id="UUID2cc7f25c-d57f-450e-5dea20af706f0a85"><para id="UUID4bc87780-24f5-4bb8-7e31d62e2b60a6ad">Uzależnienie psychiczne</para></item><item id="UUID5e686d97-35d7-4958-4376cc9873c76d56"><para id="UUIDa4f8e10f-6405-4dbc-757700c4b47e2313">Tolerancja</para></item><item id="UUID12c8508f-2815-411b-77adbd06cd09a4fd"><para id="UUID81daa5b2-a5cb-41c1-66dd666cc29611eb">Wychwyt zwrotny</para></item></list></problem><solution id="fs-idp145242384"><para id="fs-idp42437248">C</para></solution></exercise><exercise id="fs-idp83498720"><problem id="fs-idm985504"><para id="fs-idp11483456">Kokaina blokuje wychwyt zwrotny ________.</para><list id="UUID653e4925-be8e-48e2-5e6b-dab30ba7be21" list-type="enumerated" number-style="upper-alpha"><item id="UUIDa164ed8d-4121-4129-411a518ff04fb46b"><para id="UUIDb30000df-706d-444d-62b11dd680698248">GABA</para></item><item id="UUID8f407bfb-c587-49d7-4e816bfe59b8e1a0"><para id="UUIDc190a14c-04aa-41f0-7b03f5ef4b4df409">glutaminianu</para></item><item id="UUIDe56ac30a-7681-45f0-4d52b0d822079ec2"><para id="UUIDcd734ada-f8a4-48cb-54140c4faf3019d6">acetylocholiny</para></item><item id="UUID6a02e303-ab5d-496f-7c54f5d52add2b78"><para id="UUID65acfb87-67ad-4322-5fb627bb0c2a8269">dopaminy</para></item></list></problem><solution id="fs-idp19062048"><para id="fs-idp46704208">D</para></solution></exercise><exercise id="fs-idp8084416"><problem id="fs-idp102476496"><para id="fs-idp16029520">________ to termin odnoszący się do głodu narkotykowego.</para><list id="UUIDb4a8bc68-a264-4601-76ab-9f2c581b353d" list-type="enumerated" number-style="upper-alpha"><item id="UUID785ee39b-3e16-4c21-64e2cec20f8e588d"><para id="UUIDb30f8910-dd45-4309-73c8fc75e0e56463">Uzależnienie psychiczne</para></item><item id="UUID971c0087-9b16-4675-5cc613da3e5e245f"><para id="UUIDd6de7e5b-6969-48de-7788642edd5f0c4d">Antagonizm</para></item><item id="UUID0b29d5c2-7c3c-438e-72dd70d8d2007668"><para id="UUID4a553ab7-40b2-4a02-79f7760b13e21b73">Agonizm</para></item><item id="UUID3393d2a4-ac5e-46ad-63eac44f6618be91"><para id="UUIDef30c26c-ff64-4cb7-7632c84234b0b1b4">Uzależnienie fizyczne</para></item></list></problem><solution id="fs-idp21919904"><para id="fs-idm53889280">A</para></solution></exercise><exercise id="fs-idp47645952"><problem id="fs-idp26131872"><para id="fs-idm93728">LSD wpływa na układ neuroprzekaźnikowy ________.</para><list id="UUIDf5b2af0c-1d82-4ad7-74c0-dbce58b66784" list-type="enumerated" number-style="upper-alpha"><item id="UUID36e53a59-4c18-4251-4b3e9a1c83fbd429"><para id="UUID324199f8-027b-48cf-5b2b50ad614ee43c">dopaminy</para></item><item id="UUID23f67fcf-244e-4534-718c5469c18cfee0"><para id="UUIDb61a099b-2f7c-47ae-6849bf3f809e8314">serotoniny</para></item><item id="UUID718f0288-af20-47e3-4bd93de5c68d2014"><para id="UUID17cfea82-04f0-4cd6-43a33a25024520dd">acetylocholiny</para></item><item id="UUID21a5efb7-25c3-49a0-6dcb8d4c52fe83ac"><para id="UUIDf837cd55-2758-4158-70c2247fe8ee1183">noradrenaliny</para></item></list></problem><solution id="fs-idp20396928"><para id="fs-idp33994736">B</para></solution></exercise></section><section id="fs-idp17982784" class="critical-thinking"><title id="UUIDd7b1d779-6b16-4d1b-50442b5063d31b7f">Critical Thinking Questions</title><exercise id="fs-idp118254304"><problem id="fs-idp50818576"><para id="UUIDca1beb7e-a5cf-4685-6f61f6a294088e8b">Negatywny wpływ alkoholu i nikotyny na ludzkie zdrowie jest bardzo dobrze udokumentowany. Z drugiej strony narkotyk taki jak marihuana uważany jest przez wielu specjalistów za bezpieczny, a nawet bezpieczniejszy niż te legalne substancje psychoaktywne. Jak myślisz, dlaczego w wielu częściach Stanów Zjednoczonych marihuana nadal jest nielegalna?</para></problem><solution id="fs-idp112780480"><para id="fs-idp36689632">Jednym z powodów takiej sytuacji może być kulturowo uwarunkowana akceptacja alkoholu i tytoniu oraz ich długa obecność w społeczeństwie. Na pewno w grę wchodzą również pieniądze. Uprawa tytoniu oraz produkcja alkoholu na dużą skalę są uregulowanymi i opodatkowanymi procesami. Biorąc pod uwagę, że marihuana jest rośliną łatwą w uprawie, trudniej będzie uregulować produkcję pozyskiwanych z niej substancji. Jednak podejście do marihuany się zmienia i jest prawdopodobne, że jej nielegalny status wkrótce ulegnie zmianie.</para></solution></exercise><exercise id="fs-idp16086368"><problem id="fs-idm6654528"><para id="UUIDca5cc3cf-8db2-4096-65d693f7c82f2abe">Dlaczego tworzenie programów edukujących społeczeństwo na temat niebezpieczeństwa, jakie niesie ze sobą używanie produktów zawierających tytoń, jest tak samo ważne, jak programów pomagających rozstać się z nałogiem?</para></problem><solution id="fs-idp105084384"><para id="fs-idp54533584">Biorąc pod uwagę, że dostępne obecnie programy rozstawania się z nałogiem nie zawsze są skuteczne na dłuższą metę, programy profilaktyczne mogą stać się najlepszym pomysłem na przyszłość i rozwiązać ogromne problemy zdrowotne związane z używaniem tytoniu.</para></solution></exercise></section><section id="fs-idp103104112" class="personal-application"><title id="UUID6e9db5ec-e61a-42b0-6d8dcb3d6ef4442a">Personal Application Question</title><exercise id="fs-idp60935280"><problem id="fs-idp65137920"><para id="UUIDe3ad8026-0ed0-4810-698359dd7fb2c994">W pewnych okresach życia wiele osób eksperymentuje z różnego rodzaju substancjami psychoaktywnymi. Jak myślisz, co motywuje ludzi do używania substancji zmieniających świadomość?</para></problem></exercise></section></content><glossary><definition id="fs-idm20904912"><term cmlnle:reference="kodeina">kodeina (ang. <foreign xml:lang="en"><term cxlxt:index="foreign">codeine</term></foreign>)</term><meaning id="UUID6e079ab7-7b52-4bd8-6995-d23df6add65f"><para id="UUIDd0abd19e-b010-474d-62315ebe706b6d93">opiat o stosunkowo niskiej sile działania często przepisywany w leczeniu bólu o niewielkim nasileniu</para></meaning></definition><definition id="fs-idp65611216"><term cmlnle:reference="trankwilizer">trankwilizer (<term>środek uspokajający</term>) (ang. <foreign xml:lang="en"><term cxlxt:index="foreign">depressant</term></foreign>)</term><meaning id="UUID21cc0eaa-2060-47e5-4dac-2261a667ff83"><para id="UUID9f5951b4-b3cc-43a5-691dd2dfff62155b">lek, który służy do tłumienia aktywności ośrodkowego układu nerwowego</para></meaning></definition><definition id="fs-idp59806624"><term cmlnle:reference="stan euforii">stan euforii (ang. <foreign xml:lang="en"><term cxlxt:index="foreign">euphoric high</term></foreign>)</term><meaning id="UUID5ca6dad1-394b-4e50-7cd7-4ee5f72d3c28"><para id="UUID60c56675-7dad-4f62-5377c49e9f77ea11">uczucie intensywnego uniesienia i przyjemności m.in. po zażyciu leków</para></meaning></definition><definition id="fs-idp9517200"><term cmlnle:reference="halucynogen">halucynogen (ang. <foreign xml:lang="en"><term cxlxt:index="foreign">hallucinogen</term></foreign>)</term><meaning id="UUID8d42a9ae-e921-4054-7ce2-5bf20e05125b"><para id="UUID8428fc54-b266-4deb-638b67cc8c998ba4">jedna z grup leków powodujących głębokie zmiany w doznaniach czuciowych i zmysłowych, często wywołuje realistyczne halucynacje</para></meaning></definition><definition id="fs-idp192008800"><term cmlnle:reference="metadon">metadon (ang. <foreign xml:lang="en"><term cxlxt:index="foreign">methadone</term></foreign>)</term><meaning id="UUID93fa45fe-abcb-4a4a-4276-271a34952163"><para id="UUID72a58655-6409-4d6e-664089f8b3e70fb1">opioid syntetyczny, który jest mniej euforogenny niż heroina i podobne leki lub narkotyki; stosowany do leczenia objawów odstawienia u użytkowników opiatów</para></meaning></definition><definition id="fs-idp90765648"><term cmlnle:reference="metamfetamina">metamfetamina (ang. <foreign xml:lang="en"><term cxlxt:index="foreign">methamphetamine</term></foreign>)</term><meaning id="UUID567dc24c-81bd-4e0e-74cc-7a824157d89f"><para id="UUIDfbc0b073-d295-4761-6e5d4c289cf31f38">rodzaj amfetaminy, którą można wytworzyć z pseudoefedryny, leku sprzedawanego bez recepty; często produkowana i nadużywana</para></meaning></definition><definition id="fs-idm77221584"><term cmlnle:reference="opiat">opiat (<term>opioid</term>) (ang. <foreign xml:lang="en"><term cxlxt:index="foreign">opioid</term></foreign>)</term><meaning id="UUIDe172d6b2-5fe4-401b-6bdb-fd9d61b6286f"><para id="UUIDb5ffdb05-c40a-445e-6c8d4b7f5f4c74a9">kategoria leków o silnych właściwościach przeciwbólowych; opiaty są produkowane z żywicy maku lekarskiego; ta kategoria obejmuje heroinę, morfinę, metadon i kodeinę</para></meaning></definition><definition id="fs-idp407312"><term cmlnle:reference="uzależnienie fizyczne">uzależnienie fizyczne (ang. <foreign xml:lang="en"><term cxlxt:index="foreign">physical dependence</term></foreign>)</term><meaning id="UUID59d17da6-f7c6-4e02-64e8-a505b59be1ab"><para id="UUID5ba50216-9d67-4ddd-472bed2072e2bb50">zmiany w normalnym funkcjonowaniu organizmu spowodowane odstawieniem lub zaprzestaniem stosowania leku bądź narkotyku</para></meaning></definition><definition id="fs-idp57531392"><term cmlnle:reference="uzależnienie psychiczne">uzależnienie psychiczne (ang. <foreign xml:lang="en"><term cxlxt:index="foreign">psychological dependence</term></foreign>)</term><meaning id="UUID8fa56846-92b2-4765-4356-c96db4020c49"><para id="UUID60314839-2d47-4d3c-6eef8759237d936b">potrzeba zażycia leku lub narkotyku, który może złagodzić cierpienie psychiczne; jej podłożem są w większym stopniu potrzeby emocjonalne niż fizyczne</para></meaning></definition><definition id="fs-idp25811728"><term cmlnle:reference="stymulant">stymulant (<term>środek pobudzający</term>) (ang. <foreign xml:lang="en"><term cxlxt:index="foreign">stimulants</term></foreign>)</term><meaning id="UUID60ce22c1-77b5-4ec3-64c8-b4ac30542471"><para id="UUID2279c09f-b7c7-47f3-41fa7b533bdbdb8c">środek pobudzający; lek, narkotyk lub inna substancja psychoaktywna, która zwiększa ogólny poziom aktywności neuronalnej; zalicza się do nich m.in.: kofeinę, nikotynę, amfetaminy i kokainę</para></meaning></definition><definition id="fs-idm4025280"><term cmlnle:reference="tolerancja na substancję">tolerancja na substancję (ang. <foreign xml:lang="en"><term cxlxt:index="foreign">tolerance</term></foreign>)</term><meaning id="UUID88705c55-a576-4296-5710-783d70f4c56e"><para id="UUIDd7bc7a9d-3afd-4639-5b4be9f33f8414cb">zjawisko adaptacji organizmu do danej substancji; wiąże się z koniecznością zwiększenia ilości leku lub narkotyku w celu uzyskania pożądanego efektu</para></meaning></definition><definition id="fs-idm1659296"><term cmlnle:reference="odstawienie">odstawienie (ang. <foreign xml:lang="en"><term cxlxt:index="foreign">withdrawal</term></foreign>)</term><meaning id="UUID2e307c92-72e9-484f-7af4-64cec4e1fa74"><para id="UUIDec0aaca8-2715-48da-5983448df27f56e6">zespół negatywnych objawów doświadczanych podczas odstawiania leków i narkotyków</para></meaning></definition></glossary></document>