<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Uzależnienia i zaburzenia związane z zażywaniem środków odurzających</title>
<metadata xmlns:md="http://cnx.rice.edu/mdml">
  <md:content-id>m89486</md:content-id>
  <md:title>Uzależnienia i zaburzenia związane z zażywaniem środków odurzających</md:title>
  <md:abstract/>
  <md:uuid>41fc6ac7-24c1-497c-8349-d1851df15bc7</md:uuid>
</metadata>

<content><para id="f9253bcb-66ef-4b2b-725e17691bdfce5a">Uzależnienie jest często postrzegane jako choroba przewlekła (<link target-id="CNX_Psych_16_04_DrugSurvey"/>). Początkowo zażycie danego środka odurzającego jest wolnym wyborem człowieka, jednak długotrwałe stosowanie danej używki może nieodwracalnie zmienić strukturę neuronalną w <term cmlnle:reference="kora przedczołowa">korze przedczołowej</term> (ang. <foreign xml:lang="en"><term cxlxt:index="foreign">prefrontal cortex</term></foreign>), obszarze mózgu związanym z podejmowaniem decyzji i osądem. Tym samym osoba nadużywająca substancji z czasem staje się uzależniona do narkotyków i/ lub alkoholu (Muñoz-Cuevas et al., 2013). To pomaga nam zrozumieć, dlaczego częstość nawrotów w uzależnieniach bywa tak wysoka: <term>nawrót</term> (ang. <foreign xml:lang="en"><term cxlxt:index="foreign">relapse</term></foreign>) następuje u ok. 40–60% przypadków, co oznacza, że ludzie ci po okresie poprawy wracają do nadużywania narkotyków i/lub alkoholu (NIDA, 2008).</para><figure id="CNX_Psych_16_04_DrugSurvey"><media id="UUID2369753e-c853-48be-62a9-ef000e226ac3" alt="A chart labeled “Prevalence of Drug Use by Age Group” graphs “Age (years)” on the x axis and “Percentage of use” on the y axis. Note that the following percentages are estimates. According to this chart, 10 percent of people in the age range of 12–17 use illicit drugs, compared to 22 percent usage in the age range of 18–25, and 7 percent usage in the age range of 26 and older. 7.5 percent of people in the age range of 12–17 use marijuana, compared to 18 percent usage in the age range of 18–25, and 5 percent usage in the age range of 26 and older. 3 percent of people in the age range of 12–17 use psychotherapeutics, compared to 6 percent usage in the age range of 18–25, and 2.5 percent usage in the age range of 26 and older. 1 percent of people in the age range of 12–17 use inhalants. This number steadily drops off to 0 percent in the 26 and older age group. 1 percent of people in the age range of 12–17 use hallucinogens, compared to 2.5 percent usage in the age range of 18–25, and almost 0 percent usage in the age range of 26 and older. Cocaine use in the age range of 18–25 is around 2 percent, and it drops off to nearly 0 percent by the age range of 26 and older."><image src="../../media/CNX_Psych_16_04_DrugSurvey.jpg" mime-type="image/jpeg"/></media><caption id="a1aae36a-969a-4ecb-60a675b1caa2bb23">Amerykańskie badanie dotyczące zdrowia i używania narkotyków pokazuje częstość zażywania poszczególnych grup narkotyków przez osoby w wieku 12–17 lat, 18–25 lat i starsze.</caption></figure><para id="UUID8894fd02-cefe-4e4b-5edf-2117bc186693">W Polsce używanie narkotyków jest o wiele mniej rozpowszechnione niż picie napojów alkoholowych. Według danych z badań populacyjnych używanie alkoholu w 2013 roku wynosiło 89,7% (dane z 2014 roku), co plasuje nas na jednym z czołowych miejsc w Europie. W przypadku narkotyków odsetek ten wyniósł 4,7% (dane dla osób w wieku 15–64 lata) (Raport Krajowego Biura ds. Przeciwdziałania Narkomanii, 2018). Jednocześnie uzależnienie od alkoholu dotyczy 12% populacji polskiej (3 mln osób) i znajduje się na pierwszym miejscu wśród najczęściej występujących zaburzeń psychicznych, wyprzedzając depresję i zaburzenia lękowe (EZOP, 2012).</para><para id="fs-idm51750512">Celem leczenia zaburzeń związanych z zażywaniem substancji odurzających jest pomoc osobie uzależnionej w powstrzymaniu kompulsywnych zachowań związanych z poszukiwaniem narkotyków (NIDA, 2012). Oznacza to, że osoba uzależniona wymaga długotrwałego leczenia, podobnie jak osoba walcząca z przewlekłą chorobą fizyczną, np. nadciśnieniem lub cukrzycą. Leczenie zwykle obejmuje terapię behawioralną i/lub leki, w zależności od potrzeb danej osoby (NIDA, 2012).</para><para id="UUID1482ab62-d952-48dc-46fe-42896d1d8266">Opracowano także specjalistyczne terapie w przypadku pewnych rodzajów zaburzeń związanych z zażywaniem określonych substancji odurzających (alkoholu, kokainy i opioidów) (McGovern i Carroll, 2003). Leczenie osób nadużywających tych substancji uważa się za znacznie bardziej opłacalne niż ich nieleczenie lub karanie więzieniem (NIDA, 2012) (<link target-id="CNX_Psych_16_04_Crack"/>).</para><figure id="CNX_Psych_16_04_Crack"><media id="UUIDc112173e-64fc-4eed-4639-c46b962d52a8" alt="A photograph shows a person injecting heroin intravenously with a hypodermic needle into her ankle."><image src="../../media/CNX_Psych_16_04_Crack.jpg" mime-type="image/jpeg"/></media><caption id="d42e677e-182c-4821-79ebd454d44ddf6b">Osoba na zdjęciu jest uzależniona od heroiny. (Źródło: „jellymc - urbansnaps”/Flickr).</caption></figure><section id="fs-idm93544352"><title id="UUID47695abf-3749-4588-4a182fdd03b6b62f">Co sprawia, że leczenie jest skuteczne?</title><para id="fs-idm149403472">Leczenie osób nadużywających narkotyków jest znacznie skuteczniejsze dzięki konkretnym czynnikom. Jednym z nich jest czas trwania terapii. Zasadniczo osoba uzależniona musi być leczona przez co najmniej trzy miesiące, aby osiągnąć pozytywny wynik (Simpson, 1981; Simpson et al., 1982; NIDA, 2012). Wynika to z psychologicznych, fizjologicznych, behawioralnych i społecznych aspektów uzależnienia (Simpson, 1981; Simpson et al., 1982; NIDA, 2012). Terapia behawioralna, której poddaje się osoba uzależniona, może jej pomóc zmotywować się do udziału w programie leczenia i nauczyć ją strategii radzenia sobie z głodem narkotykowym i zapobiegania nawrotom. Ponadto leczenie musi być całościowe i uwzględniać różnorodne potrzeby, nie tylko uzależnienie od narkotyków. Oznacza to, że w ramach terapii pracuje się też nad komunikacją, zarządzaniem stresem, problemami w relacjach, rodzicielstwem, problemami zawodowymi i prawnymi (McGovern i Carroll, 2003; NIDA, 2012).</para><para id="fs-idm173836272">Chociaż do leczenia uzależnień jest stosowana terapia indywidualna, to właśnie terapia grupowa stanowi najbardziej rozpowszechnioną metodę ich leczenia (Weiss et al., 2004). Uzasadnieniem do stosowania terapii grupowej w leczeniu uzależnień jest to, że osoby uzależnione znacznie częściej zachowują wszelkiego rodzaju abstynencje, gdy leczenie ma charakter grupowy. Uważa się, że wynika to z korzyści terapeutycznych, jakie daje bycie częścią grupy, tj.: wsparcia, przynależności, identyfikacji, a nawet konfrontacji (Center for Substance Abuse Treatment, 2005).</para><para id="UUID9d966569-8b45-4216-78aa-fd8412638126">W przypadku nastolatków często w terapii musi brać udział cała rodzina, aby zająć się takimi problemami jak dynamika rodziny, komunikacja i zapobieganie nawrotom. Zaangażowanie rodziny w terapię uzależnień nastolatków od narkotyków ma kluczowe znaczenie. Badania sugerują, że większe zaangażowanie rodziców sprzyja skuteczniejszej terapii nastolatków uzależnionych od narkotyków.</para><para id="UUIDbd2c819f-b995-4b0a-75dd-90eb5e17382a">Ponadto matki, które uczestniczyły w terapii, wykazywały lepszą równowagę psychiczną i miały cieplejsze podejście do swoich dzieci (Bertrand et al., 2013). Jednak ani terapia indywidualna, ani grupowa nie okazała się zdecydowanie skuteczniejsza (Weiss et al., 2004). Niezależnie od rodzaju terapii głównym celem jest abstynencja od narkotyków lub przynajmniej znaczące ograniczenie ich używania (McGovern i Carroll, 2003).</para><para id="fs-idm159243056">Leczenie zwykle obejmuje również podawanie leków w celu bezpiecznego odtrucia osoby uzależnionej po przedawkowaniu, aby zapobiec napadom drgawek i pobudzeniu, które często występują podczas detoksykacji jako objawy odstawienne. Odstawianie narkotyków często wiąże się z zażywaniem innych leków, a niektóre z nich mogą być tak samo uzależniające. Tym samym detoksykacja może być trudna i niebezpieczna.</para><note id="fs-idm86670560" type="note" class="psychology link-to-learning"><para id="fs-idp18949328">Aby dowiedzieć się więcej na temat leczenia zaburzeń związanych z zażywaniem substancji odurzających, obejrzyj <link url="http://openstax.org/l/subdisorder">film</link> ukazujący podejście biologiczne, behawioralne i psychodynamiczne w terapii tych osób.</para></note></section><section id="fs-idm83903184"><title id="UUID145786d3-d7c5-45ae-47f1d36337043e2f">Zaburzenia współistniejące</title><para id="fs-idm7847168">Osoba uzależniona od narkotyków i/lub alkoholu często cierpi na dodatkowe zaburzenia psychiczne. Rozpoznanie <term>zaburzenia współistniejącego</term> (ang. <foreign xml:lang="en"><term cxlxt:index="foreign">comorbid disorder</term></foreign>) oznacza, że dana osoba otrzymała co najmniej dwie diagnozy. Oprócz uzależnienia od używek nierzadko może być rozpoznane inne zaburzenie psychiczne: depresja, choroba dwubiegunowa lub schizofrenia. Osoby te należą do kategorii osób chorych psychicznie i uzależnionych chemicznie (ang. <foreign xml:lang="en"><term cxlxt:index="foreign">mentally ill and chemically addicted</term></foreign>, MICA) — ich problemy są często przewlekłe i drogie w leczeniu, a sukces terapeutyczny ograniczony. W porównaniu z ogólną populacją osoby nadużywające substancji odurzających są dwa razy bardziej narażone na zaburzenia nastroju lub zaburzenia lękowe. Nadużywanie narkotyków może powodować objawy zaburzeń nastroju i lęku, ale sytuacja odwrotna także jest możliwa — bywa, że osoby z wyniszczającymi objawami zaburzeń psychicznych samodzielnie się leczą i popadają w uzależnienie od leków.</para><para id="e192a9d2-5288-46e6-6dcc9372df544e21">Gdy występuje <term cmlnle:reference="choroby współistniejące">choroba współistniejąca</term> (ang. <foreign xml:lang="en"><term cxlxt:index="foreign">comorbidity</term></foreign>), uważa się, że najlepszym wyjściem jest leczenie obu (lub więcej) tych zaburzeń jednocześnie (NIDA, 2012). W leczeniu zaburzeń współistniejących stosuje się terapie behawioralne, a w wielu przypadkach równolegle z psychoterapią przepisuje się leki psychotropowe. Badania sugerują, że bupropion (nazwa handlowa to Wellbutrin oraz Zyban), zatwierdzony do leczenia depresji i uzależnienia od nikotyny, może również pomóc zmniejszyć głód metamfetaminy, a przez to pomóc ograniczyć jej zażywanie (NIDA, 2011). Potrzebne są jednak dalsze badania, aby lepiej zrozumieć, jak działają te leki — szczególnie przyjmowane w połączeniu, co zachodzi w przypadku pacjentów z chorobami współistniejącymi.</para></section><section id="fs-idm86683936" class="summary"><title id="UUID15ee1134-c5a7-4d13-504280478dd19992">Podsumowanie</title><para id="UUID41df725f-083e-4feb-56a2a7f8924e8e1b">Uzależnienie jest często postrzegane jako choroba przewlekła, która wpływa na cały układ nerwowy. To pomaga nam zrozumieć, dlaczego częstość nawrotów bywa tak wysoka: następuje u około 40–60% osób (McLellan et al., 2000). Celem terapii jest pomoc uzależnionemu w powstrzymaniu kompulsywnych zachowań związanych z poszukiwaniem substancji odurzającej. Leczenie zwykle oznacza terapię behawioralną, która może odbywać się indywidualnie lub grupowo. Terapia może również obejmować przyjmowanie leków. Czasami osoba uzależniona cierpi na współistniejące zaburzenie psychiczne, czyli rozpoznano u niej uzależnienie od używek oraz inne zaburzenie, np. depresję, chorobę dwubiegunową lub schizofrenię. Wtedy optymalnym rozwiązaniem jest leczenie obu tych zaburzeń jednocześnie.</para></section><section id="fs-idm92503904" class="review-questions"><title id="d66dd8b4-9619-4218-584af4ef54d62a84">Review Questions</title><exercise id="fs-idm135992096"><problem id="fs-idm96882832"><para id="fs-idm59131664">Jaki jest minimalny czas, przez który osoby uzależnione powinny być leczone, aby osiągnąć pożądany rezultat?</para><list id="UUIDea6d18ca-4f4d-4403-7089-481396549868" list-type="enumerated" number-style="upper-alpha"><item id="UUID1abf0c46-bc79-4da5-5649588586a03dd2"><para id="f36f715c-8eee-45b2-43f629f70d79bdd3">3 miesiące</para></item><item id="a95c39c9-d678-4bb5-4a7ae748ae2a3da2"><para id="f996d6fa-f2da-4e1e-69ca25fad4f428be">6 miesięcy</para></item><item id="UUID698e5fa4-9af9-4670-562f49d97dc966f1"><para id="UUIDe87deb8d-39b5-4d62-53cf21dd81f6307a">9 miesięcy</para></item><item id="UUID38d3ef2b-711d-4779-5eaf1c9305163300"><para id="UUID517e99ef-ca51-4aa8-40c51c03169e22c0">12 miesięcy</para></item></list></problem><solution id="fs-idm73649728"><para id="fs-idp41841488">A</para></solution></exercise><exercise id="fs-idm132593184"><problem id="fs-idm43496448"><para id="fs-idm146412176">Gdy danej osobie postawiono co najmniej dwie diagnozy: dotyczącą nadużywania substancji oraz inną diagnozę psychiatryczną, nazywa się to ________.</para><list id="UUIDdcc3110f-c9e4-4f4a-6b2b-12518c188ab9" list-type="enumerated" number-style="upper-alpha"><item id="UUID2172e810-0d3a-4d14-56c7615458e6d6fa"><para id="UUID1ef10377-cad3-4083-7db896ad47a2c0e6">zaburzeniem afektywnym dwubiegunowym</para></item><item id="UUID30a9550c-eac9-436f-67b193b5083712d0"><para id="c9de7358-bd1c-4d24-46801569a7911636">zaburzeniem współistniejącym</para></item><item id="UUID90217c04-7eb8-48a0-45eb6c458f521581"><para id="UUID71b2bb25-d9d7-4c0e-52e8aab6bfd73be7">współuzależnieniem</para></item><item id="UUIDe6fa360b-aafe-4a58-6032168549738cbc"><para id="UUID07d24e87-eb0e-47ec-554c6de7b1c79982">dwuzaburzeniem wpółistniejącym</para></item></list></problem><solution id="fs-idm88353536"><para id="fs-idm92089936">B</para></solution></exercise><exercise id="fs-idm44869248"><problem id="fs-idm92418736"><para id="fs-idm161631280">John nie zażywał narkotyków przez prawie sześć miesięcy. Potem zaczął spotykać się ze swoimi uzależnionymi przyjaciółmi, a teraz znów sięgnął po narkotyki. Jest on przykładem ________.</para><list id="UUID4a68c3d3-6959-47a1-5eb8-4d8508c37c58" list-type="enumerated" number-style="upper-alpha"><item id="af207bfe-e626-4e31-7be0d89c87024fd8"><para id="UUID7651fcd0-7551-47c0-460660dca0eb37dd">odwrotu</para></item><item id="fa1e481c-4ced-4632-5b29fbf38eacbfe9"><para id="UUID7f6118d6-0d8d-44f5-4116b304cc59fab0">powrotu</para></item><item id="d9cb929c-8934-4817-5ad4d3de8a86d701"><para id="UUID42db3d65-2a39-4440-65eb3ea1c60d9f9e">ponownego nałogu</para></item><item id="UUID046cd0b0-5959-4d96-67cc81ba2fee84ce"><para id="a73acce3-6fcf-45c7-66a760b00562e2c5">nawrotu</para></item></list></problem><solution id="fs-idm80892256"><para id="fs-idm42024640">D</para></solution></exercise></section><section id="fs-idm132525648" class="critical-thinking"><title id="UUID8faee82c-34f2-428c-504c2629e78e75b9">Critical Thinking Question</title><exercise id="fs-idm91438624"><problem id="fs-idp3237168"><para id="fs-idm165571808">Przeprowadzasz właśnie pierwsze, wstępne spotkanie terapeutyczne z klientem, którym jest 45-letni mężczyzna, pracujący singiel uzależniony od kokainy. Pracodawca wystawia mu naganę do akt pracowniczych i zaleca leczenie. Twój klient przyznaje, że potrzebuje pomocy. Dlaczego polecasz mu udział w terapii grupowej?</para></problem><solution id="fs-idp1284400"><para id="fs-idm4275888">Uzasadnieniem stosowania terapii grupowej w leczeniu uzależnień jest to, że osoby uzależnione znacznie częściej zachowują wówczas wszelkiego rodzaju abstynencję. Uważa się, że wynika to z terapeutycznych korzyści bycia częścią grupy, jakimi są : wsparcie, przynależność, identyfikacja, a nawet konfrontacja. Ponieważ opisany klient jest samotny, może nie mieć wsparcia rodziny, więc tym bardziej wsparcie ze strony grupy może być decydujące dla jego zdolności do porzucenia narkotyków i zachowania wolności od nałogu.</para></solution></exercise></section><section id="fs-idm166157984" class="personal-application"><title id="c35bbf4a-81ce-44e4-6bae0e8a702b2ffb">Personal Application Question</title><exercise id="fs-idm195921088"><problem id="fs-idm128448336"><para id="fs-idm15172128">Jakie są ośrodki leczenia uzależnień i nałogów w twojej okolicy i jakie rodzaje usług zapewniają? Czy któryś z nich uważasz za wart polecenia znajomemu lub członkowi rodziny, który ma problem z nadużywaniem środków odurzających? Uzasadnij dlaczego.</para></problem></exercise></section></content><glossary><definition id="fs-idm160147856"><term cmlnle:reference="zaburzenie współistniejące">zaburzenie współistniejące (ang. comorbid disorder)</term><meaning id="UUID923fb018-8236-4d2a-68fa-11067281f5d5"><para id="UUID7f72dbef-824c-4dec-4f469b21f6a05724">jednoczesne występowanie u danej osoby dwóch lub więcej zaburzeń, np. zaburzeń depresyjnych i lękowych, zespołu stresu pourazowego i uzależnienia etc.</para></meaning></definition><definition id="fs-idm177478592"><term cmlnle:reference="nawrót">nawrót (ang. <foreign xml:lang="en"><term cxlxt:index="foreign">relapse</term></foreign>)</term><meaning id="UUID25ff8284-71ea-436c-7659-f7275985d2b4"><para id="ff10a85c-02b2-4c24-5c1317e2d90c5f90">nawrót objawów zaburzenia lub trudności psychicznych; nawroty w procesie leczenia (oraz po jego zakończeniu) są naturalne, a profesjonalnie prowadzona psychoterapia uczy radzenia sobie z nimi</para></meaning></definition></glossary></document>