<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Zasady postrzegania w psychologii Gestalt</title>
<metadata xmlns:md="http://cnx.rice.edu/mdml">
  <md:content-id>m89619</md:content-id>
  <md:title>Zasady postrzegania w psychologii Gestalt</md:title>
  <md:abstract/>
  <md:uuid>9813a659-8999-4955-98b0-87eda15db0a3</md:uuid>
</metadata>

<content><para id="fs-idm46397072"><term cmlnle:reference="Wertheimer, Max (1880-1943)" cxlxt:index="name" cxlxt:name="Wertheimer, Max" cxlxt:born="1880" cxlxt:died="1943">Max Wertheimer</term> (1880-1943) na początku XX wieku opublikował pracę, w której opisał, jak ludzie dostrzegają ruch w szybko zmieniających się nieruchomych obrazach. Wertheimer i jego asystenci: <term cmlnle:reference="Köhler, Wolfgang (1887-1967)" cxlxt:index="name" cxlxt:name="Köhler, Wolfgang" cxlxt:born="1887" cxlxt:died="1967">Wolfgang Köhler</term> (1887-1967) oraz <term cmlnle:reference="Koffka, Kurt (1886-1941)" cxlxt:index="name" cxlxt:name="Koffka, Kurt" cxlxt:born="1886" cxlxt:died="1941">Kurt Koffka</term>(1886-1941), którzy później zostali jego współpracownikami, uważali, że percepcja obejmuje więcej niż prostą kombinację bodźców zmysłowych. To przekonanie doprowadziło do powstania nowego ruchu w psychologii, znanego jako <term>psychologia Gestalt</term>, (ang. <foreign xml:lang="en"><term cxlxt:index="foreign">Gestalt psychology</term></foreign>). W polskiej literaturze psychologicznej używana jest także nazwa <term>psychologia postaci</term>. Słowo <foreign xml:lang="de"><term cxlxt:index="foreign">Gestalt</term></foreign> oznacza dosłownie postać, formę lub wzór, ale jego użycie odzwierciedla ideę, że całość różni się jakościowo od sumy swoich części. Innymi słowy, mózg tworzy percepcję, która jest czymś więcej niż sumą dostępnych bodźców zmysłowych, i robi to w sposób przewidywalny. Psychologowie pracujący w nurcie Gestalt przełożyli te przewidywalne sposoby na zasady, które opisują, jak organizujemy informacje zmysłowe. W efekcie psychologia Gestalt zyskała ogromny wpływ na myślenie o wrażeniach zmysłowych i spostrzeganiu (Rock i Palmer, 1990).</para><para id="fs-idp71230224">Jedną z zasad Gestalt jest <term>relacja figura–tło</term> (ang. <foreign xml:lang="en"><term cxlxt:index="foreign">figure-ground relationship</term></foreign>). Zgodnie z tą zasadą mamy tendencję do dzielenia naszego świata wizualnego na figury i tło. Figura to przedmiot lub osoba znajdujące się w centrum pola widzenia, tło zaś to drugi plan. Jak pokazuje <link target-id="Figure_05_06_FacesVase"/>, nasza percepcja może być znacząco różna, w zależności od tego, co będzie postrzegane jako figura, a co jako tło. Uważa się, że nasza zdolność do interpretowania informacji zmysłowej zależy od tego, co w danym przypadku nazwiemy figurą, a co tłem, choć to założenie było kwestionowane (Peterson i Gibson, 1994; Vecera i O’Reilly, 1998).</para><figure id="Figure_05_06_FacesVase"><media id="UUID84aaffee-9077-46fa-4d8f-68f666843218" alt=""><image src="../../media/CNX_Psych_05_06_FacesVase.jpg" mime-type="image/jpeg"/></media><caption id="UUID2eb6205d-a239-4492-52e786e32e246713">Zasada figura–tło wyjaśnia, dlaczego ten obraz może być postrzegany jako wazon lub jako dwie twarze.</caption></figure><para id="fs-idp18944608">Inną zasadą Gestalt opisującą organizację bodźców zmysłowych w znaczące spostrzeżenia jest <term cmlnle:reference="zasada bliskości">bliskość</term> (ang. <foreign xml:lang="en"><term cxlxt:index="foreign">proximity</term></foreign>). Ta zasada zakłada, że obiekty będące blisko siebie grupowane są razem, co pokazuje <link target-id="Figure_05_06_Proximity"/>.</para><figure id="Figure_05_06_Proximity"><media id="UUID8e2f7249-536c-4b7d-5c23-6d634b86b730" alt="(a)(b)"><image src="../../media/CNX_Psych_05_06_Proximity.jpg" mime-type="image/jpeg"/></media><caption id="UUID97008e72-2657-4fe8-73d6ff653fa63e00">Zasada bliskości Gestalt sugeruje, że widzisz (a) jeden blok kropek po lewej stronie i (b) trzy kolumny po prawej stronie.</caption></figure><para id="fs-idp9751952">Sposób, w jaki odczytujemy tekst, to kolejna ilustracja zasady bliskości. Na przykład czytamy to zdanie w ten sposób, an iewt aki. Grupujemy litery danego słowa razem, ponieważ nie ma między nimi przerw, i zauważamy słowa, ponieważ są między nimi przerwy. Oto jeszcze kilka przykładów: Cz yje steśwst ani eprzecz yta ćtozd anie? C ozna cząt esł owa?</para><para id="fs-idm14844416">Do grupowania przedmiotów w polu widzenia możemy też użyć <term cmlnle:reference="zasada podobieństwa">zasady podobieństwa</term> (ang. <foreign xml:lang="en"><term cxlxt:index="foreign">similarity</term></foreign>). Zgodnie z nią podobne obiekty będą grupowane razem (<link target-id="Figure_05_06_Similarity"/>). Na przykład gdy oglądasz mecz piłkarski, grupujesz graczy na podstawie koloru ich strojów. Gdy obserwujemy akcję pod bramką, możemy wyodrębnić dwie drużyny, grupując piłkarzy na podstawie tego kryterium.</para><figure id="Figure_05_06_Similarity"><media id="UUIDab5976cc-0fbf-4e5e-7cc3-0f9d7d5ee82e" alt=""><image src="../../media/CNX_Psych_05_06_Similarity.jpg" mime-type="image/jpeg"/></media><caption id="UUIDed263f0b-b485-4507-665686889ebf5bc1">Patrząc na ten układ kropek, najprawdopodobniej widzimy naprzemienne rzędy kropek w różnych kolorach. Grupujemy kropki zgodnie z zasadą podobieństwa.</caption></figure><para id="fs-idp105727920">Dodatkowe dwie zasady Gestalt to prawo <term cmlnle:reference="ciągłość widzenia">ciągłości</term> (ang. <foreign xml:lang="en"><term cxlxt:index="foreign">continuity</term></foreign>) (inaczej <term>dobra kontynuacja</term> (ang. <foreign xml:lang="en"><term cxlxt:index="foreign">good continuation</term></foreign>)) oraz prawo <term cmlnle:reference="domknięcie">domknięcia</term> (ang. <foreign xml:lang="en"><term cxlxt:index="foreign">closure</term></foreign>). Prawo ciągłości sugeruje, że z większym prawdopodobieństwem będziemy postrzegać ciągłe, gładkie linie, nie zaś nieciągłe, łamane linie (<link target-id="Figure_05_06_Continuity"/>). <term cmlnle:reference="zasada domknięcia">Zasada domknięcia</term> (ang. <foreign xml:lang="en"><term cxlxt:index="foreign">principle of closure</term></foreign>) głosi, że organizujemy postrzegane przez nas obiekty raczej w kompletne całości, nie zaś w serię części (<link target-id="Figure_05_06_Closure"/>).</para><figure id="Figure_05_06_Continuity"><media id="UUID7142b258-561a-4890-535c-a1072d06bc15" alt=""><image src="../../media/CNX_Psych_05_06_Continuity.jpg" mime-type="image/jpeg"/></media><caption id="UUID799fcfd6-7b01-4953-44e0a00f3bb002c8">Dobra kontynuacja sugeruje, że z większym prawdopodobieństwem widzimy tu dwie przecinające się linie niż cztery linie spotykające się w środku.</caption></figure><figure id="Figure_05_06_Closure"><media id="UUID598d9445-89c8-4d03-7e58-00a0c5df6f48" alt=""><image src="../../media/CNX_Psych_05_06_Closure.jpg" mime-type="image/jpeg"/></media><caption id="UUID96e5671d-f9b7-4f1f-7476ff2086301183">Domknięcie sugeruje, że dostrzeżemy tu pełne koło i prostokąt, nie zaś tylko serię segmentów.</caption></figure><note id="fs-idp151698576" type="note" class="psychology link-to-learning"><para id="fs-idm31841296">Ten <link url="http://openstax.org/l/gestalt">film</link> przedstawia ilustracje zasad Gestalt zaczerpnięte z prawdziwego świata.</para></note><para id="fs-idp9535152">Według teoretyków psychologii Gestalt <term>postrzeganie wzorców</term> (ang. <foreign xml:lang="en"><term cxlxt:index="foreign">pattern perception</term></foreign>), czyli nasza zdolność do rozróżnienia figur i kształtów, zachodzi zgodnie z opisanymi powyżej zasadami. Prawdopodobnie masz pewność, że to, co postrzegasz, dokładnie odzwierciedla rzeczywistość, ale nie zawsze tak jest. Nasze postrzeganie wykorzystuje <term cmlnle:reference="hipoteza percepcyjna">hipotezy percepcyjne</term> (ang. <foreign xml:lang="en"><term cxlxt:index="foreign">perceptual hypothesis</term></foreign>) – oparte na wiedzy wybory, jakich dokonujemy, interpretując informacje zmysłowe. Te hipotezy mają wiele źródeł, w tym naszą osobowość, doświadczenia i oczekiwania. Za pomocą tych hipotez tworzymy nastawienie percepcyjne. Na przykład badania pokazały, że osoby, u których poprzedzano percepcję dwuznacznych figur wskazówkami słownymi, dokonywały tendencyjnej interpretacji tych figur (Goolkasian i Woodbury, 2010).</para><note id="fs-idm59871472" type="note" class="psychology dig-deeper"><title id="UUID796acd00-c2d8-4230-7610-b974764b2291">Głębia percepcji: tendencyjność, uprzedzenia i czynniki kulturowe</title><para id="fs-idm31819776">Ten podrozdział pokazał, że percepcja to złożony proces. Percepcja, budowana na wrażeniach zmysłowych, ale podlegająca wpływom doświadczenia, tendencyjności, uprzedzeń oraz <term cmlnle:reference="kultura">kultury</term> (ang. <foreign xml:lang="en"><term cxlxt:index="foreign">culture</term></foreign>), może być różna u poszczególnych osób. Badania sugerują, że na percepcję wpływają utajone <term cmlnle:reference="uprzedzenie">uprzedzenia</term> (ang. <foreign xml:lang="en"><term cxlxt:index="foreign">prejudice</term></foreign>) rasowe oraz <term>stereotypy</term> (ang. <foreign xml:lang="en"><term cmlnle:reference="stereotype" cxlxt:index="foreign">stereotypes</term></foreign>). Na przykład w kilku badaniach wykazano, że uczestnicy mający jasną skórę identyfikują broń szybciej i z większym prawdopodobieństwem spostrzegają przedmioty niebędące bronią jako broń, gdy obraz przedstawiający broń zostanie zaprezentowany jednocześnie z obrazem osoby o ciemnej skórze (Payne, 2001; Payne et al., 2005). Co więcej, decyzje osób rasy białej o strzeleniu do uzbrojonego celu w grze wideo są podejmowane szybciej, gdy cel jest ciemnoskóry (Correll et al., 2002; Correll et al., 2006). To badanie jest bardzo ważne, jeśli weźmiemy pod uwagę liczbę głośnych przypadków z ostatnich kilku dziesięcioleci, kiedy młode osoby o ciemnej skórze zostały zabite przez ludzi, którzy twierdzili, że osoby faktycznie nieuzbrojone były uzbrojone i/lub stanowiły zagrożenie dla ich bezpieczeństwa. Powyższy przykład dotyczy Stanów Zjednoczonych, ale opisuje powszechne zjawisko znaczenia stereotypów i uprzedzeń dla trafności percepcji.</para></note><section id="fs-idm17622032" class="summary"><title id="UUID96a813d5-4688-4643-56db62ed5bcffa38">Podsumowanie</title><para id="fs-idm85565248">Teoretycy zajmujący się psychologią Gestalt mieli ogromny wpływ na badania nad wrażeniami zmysłowymi i percepcją. Zasady Gestalt, takie jak relacja figura–tło, grupowanie na podstawie bliskości lub podobieństwa, prawo dobrej kontynuacji i domknięcia, wykorzystuje się do wyjaśniania, w jaki sposób organizujemy informacje zmysłowe. Nasza percepcja nie jest niezawodna; mogą na nią wpływać tendencyjność, uprzedzenia i inne czynniki.</para></section><section id="fs-idm22799328" class="review-questions"><title id="UUID39833196-913f-48ac-4f1a5fee7ebe03ec">Pytania sprawdzające</title><exercise id="fs-idm10330304"><problem id="fs-idm18339632"><para id="fs-idm34462848">Zgodnie z zasadą ________ przedmioty występujące blisko siebie są zwykle grupowane razem.</para><list id="UUIDec9711e1-9ec1-46a6-6e64-669fb44c86c2" list-type="enumerated" number-style="upper-alpha"><item id="UUID144462bf-7c08-4715-730563697a26728b"><para id="UUID02afe86b-8a2a-47bf-4ec6b31640460317">podobieństwa</para></item><item id="UUID2c79bdf3-9b74-41d4-673ab266298bf20b"><para id="UUID5456bd5b-b856-46d3-666559708336385c">dobrej kontynuacji</para></item><item id="UUID9347bd56-135b-481c-44ffcd98105eb0f9"><para id="UUIDd74f4bac-63b4-490c-480754a5c4c323c7">bliskości</para></item><item id="UUIDd1f0fe91-27fa-46c3-742bcf55ecc3b24d"><para id="UUIDd13ebbfe-9604-4b21-68e6ccc8ff4e2774">domknięcia</para></item></list></problem><solution id="fs-idp23111952"><para id="fs-idm24440864">C</para></solution></exercise><exercise id="fs-idm10220304"><problem id="fs-idm18309632"><para id="fs-idm39362848">Nasza tendencja do postrzegania obiektów jako kompletnych całości, nie zaś serii elementów, to zasada ________.</para><list id="UUIDfccce04f-b9d8-4e2c-5d19-0452673aded2" list-type="enumerated" number-style="upper-alpha"><item id="UUID386b14a5-5cc8-4b6e-74c69d7205e5b464"><para id="UUID9abf8544-cc71-4509-616902e7e481b8cb">domknięcia</para></item><item id="UUID8ff8c350-f6d8-440d-6c1ade8f5cb11c7a"><para id="UUIDcfea35ae-7857-4d86-50b3660c2ce2df09">dobrej kontynuacji</para></item><item id="UUID9aba5273-de1b-4d09-487f2026cd6b460f"><para id="UUID04fa2263-fd0c-4384-5dffe1e356f99fbd">bliskości</para></item><item id="UUID47a82a20-57e5-4021-70d67042b2ff0b6b"><para id="UUIDe403c67a-1963-46e0-7760a01ba2f411a3">podobieństwa</para></item></list></problem><solution id="fs-idp23841952"><para id="fs-idm24120864">A</para></solution></exercise><exercise id="fs-idm10121204"><problem id="fs-idm18312632"><para id="fs-idm39123848">Zgodnie z prawem ________ z większym prawdopodobieństwem dostrzeżemy gładkie linie niż linie przerywane i łamane.</para><list id="UUIDfd6f6771-79ed-4cee-6d93-d1892ed82338" list-type="enumerated" number-style="upper-alpha"><item id="UUIDf0c18ce0-6b02-4960-7c9e0c9135b0256d"><para id="UUID52928c65-bf4d-4da5-55d56dbf658124d6">domknięcia</para></item><item id="UUIDe196af3b-1fe7-400d-4b1ac9400d45d8b3"><para id="UUID494029e3-77ef-4c97-57344ce120ccba33">dobrej kontynuacji</para></item><item id="UUID26b02add-923d-4efb-579dec1b580ee711"><para id="UUID2f499c12-e7ae-4c36-73c819769ab6bfce">bliskości</para></item><item id="UUIDe2dd78fc-e07b-41e2-7c84db6c2cd6e371"><para id="UUID5467d504-bf40-424a-7d07916e1f8ca113">podobieństwa</para></item></list></problem><solution id="fs-idp2711952"><para id="fs-idm241164">B</para></solution></exercise><exercise id="fs-idm44658320"><problem id="fs-idm92230528"><para id="UUID1e155c97-ecae-4a8d-632a-7fb57e4178bd">Element obrazu wzrokowego, na którym skupiamy uwagę, to ________.</para><list id="UUIDb16c544b-0ac8-4ccd-53c9-eb0eb4e4267e" list-type="enumerated" number-style="upper-alpha"><item id="UUID65c9217f-cf33-4f7d-5a4c74594fe949bb"><para id="UUIDa88de4fa-5bd8-4b36-5a90a59235e17ab7">domknięcie</para></item><item id="UUID7780c580-0479-40da-5e6509aa2f2c6849"><para id="UUID82b39e1f-14c5-4ced-6af3a6f313b73136">zestaw percepcyjny</para></item><item id="UUIDbbb8097b-4c65-4707-5813032cc45d08f5"><para id="UUIDc4876adc-b947-49af-48eb533eeb3c1a31">tło</para></item><item id="UUIDf0afe038-1379-4c54-6c3693dd0876b492"><para id="UUIDcf780741-5f7b-4fe5-6f62fa4cca0175a9">figura</para></item></list></problem><solution id="fs-idp18865008"><para id="fs-idm21697712">D</para></solution></exercise></section><section id="fs-idm19353216" class="critical-thinking"><title id="UUIDb42ab20f-03cb-4a1e-67f89a245ee954c2">Myśl krytycznie</title><exercise id="fs-idm31121488"><problem id="fs-idm43330432"><para id="fs-idm7640368">Głównym założeniem psychologii Gestalt jest to, że całość różni się jakościowo od sumy swoich części. Co to znaczy w kontekście percepcji?</para></problem><solution id="fs-idp20334672"><para id="fs-idp64392304">Oznacza to, że percepcji nie można zrozumieć w pełni przez proste złożenie poszczególnych elementów. Relacje, jakie istnieją między częściami (ustalone zgodnie z zasadami opisanymi w tym podrozdziale), są ważne dla organizacji i interpretacji informacji zmysłowej w złożone doświadczenie percepcyjne.</para></solution></exercise><exercise id="fs-idm31851488"><problem id="fs-idm41730432"><para id="fs-idm7940368">Przyjrzyj się poniższemu rysunkowi. W jaki sposób można wpłynąć na to, że ludzie zobaczą kaczkę (albo królika)?</para><figure id="Figure_05_06_DuckRabbit" class="unnumbered"><media id="UUIDa7a4dff7-d04e-4c63-7808-2f0a0627a210" alt="Na rysunku dostrzegamy kaczkę, gdy przyjmujemy perspektywę poziomą lub królika, gdy przyjmujemy perspektywę pionową "><image src="../../media/CNX_Psych_05_06_DuckRabbit.jpg" mime-type="image/jpeg"/></media></figure></problem><solution id="fs-idp20364672"><para id="fs-idp63992304">Aby wpłynąć na to, co z większym prawdopodobieństwem ludzie zobaczą, można wykorzystać ich oczekiwania. Na przykład, jeśli opowiesz im historię o małym zajączku, a następnie pokażesz ten rysunek, wówczas raczej zobaczą linie wytyczające królika.</para></solution></exercise></section><section id="fs-idp20761808" class="personal-application"><title id="UUIDc308b9f9-8c90-4c0a-58e9b6e975188651">Pytanie do pracy własnej</title><exercise id="fs-idp147994688"><problem id="fs-idm36307456"><para id="fs-idp60838928">Czy kiedykolwiek zdarzyła ci się taka sytuacja: w radiu leci piosenka, którą zaczynasz śpiewać, ale później orientujesz się, że słowa są zupełnie inne? Czy po takim zdarzeniu zmieniło się twoje postrzeganie tej piosenki?</para></problem></exercise></section></content><glossary><definition id="fs-idp19002896"><term cmlnle:reference="domknięcie">domknięcie (ang. closure)</term><meaning id="UUID7b7698fc-f63c-49f0-54a5-9bc9c9e22067"><para id="UUIDeeb85dc4-e0f7-43f3-5d059378f6b69e44">organizowanie percepcji w obiekty kompletne (całościowe), a nie jako serii osobnych części, np. mózg rozpoznaje figurę nawet wtedy, gdy widzi jedynie jej część</para></meaning></definition><definition id="fs-idm13977312"><term cmlnle:reference="relacja figura–tło">relacja figura–tło (ang. <foreign xml:lang="en"><term cxlxt:index="foreign">figure-ground relationship</term></foreign>)</term><meaning id="UUIDfeb5886e-a89f-4ca9-70b8-57d322c0468e"><para id="UUID7cb96ba4-04ad-4bb3-5d82681187d78c25">interpretowanie pola widzenia jako figury i tła</para></meaning></definition><definition id="fs-idm81335664"><term cmlnle:reference="psychologia postaci">psychologia postaci (psychologia Gestalt) (ang. Gestalt psychology)</term><meaning id="UUID53b60948-e2db-4c4b-6e36-d787e123a07a"><para id="UUIDc1b1657b-a0cb-4457-736c32bc40957528">obszar psychologii oparty na koncepcji, która odróżnia całość od sumy jej części</para></meaning></definition><definition id="fs-idm53830016"><term cmlnle:reference="ciągłość widzenia">ciągłość widzenia (ang. continuity)</term><meaning id="UUID5d993556-b9fd-4575-7d86-018536d835e8"><para id="UUID032758c8-4307-4d49-49a8978bca8943a3">zjawisko, w którym mózg uzupełnia brakujące informacje, np. przerwaną linię widzimy jako ciągłą</para></meaning></definition><definition id="fs-idm46804912"><term cmlnle:reference="postrzeganie wzorców">postrzeganie wzorców (ang. pattern perception)</term><meaning id="UUID1fb941bc-d41b-4cf3-7bbc-108409631b7e"><para id="UUIDbc8a099e-b484-41e4-59b4ae334bf68f98">umiejętność rozróżniania figur i kształtów</para></meaning></definition><definition id="fs-idm40257760"><term cmlnle:reference="hipoteza percepcyjna">hipoteza percepcyjna (ang. perceptual hypothesis)</term><meaning id="UUID827382bd-3654-4764-4e7d-d76995963bb4"><para id="UUID9a50ce01-09be-4b5b-47c11df3531bf17a">oparta na wiedzy interpretacja informacji sensorycznych</para></meaning></definition><definition id="fs-idm16148560"><term cmlnle:reference="zasada domknięcia">zasada domknięcia (ang. principle of closure)</term><meaning id="UUID0b9db015-a882-4ee7-7188-6639bab90624"><para id="UUID23883564-6e49-4522-6cd6c3fed4943f4d">organizowanie pola percepcyjnego w kompletne obiekty zamiast w zbiory elementów</para></meaning></definition><definition id="fs-idm34911616"><term cmlnle:reference="zasada bliskości">zasada bliskości (ang. <foreign xml:lang="en"><term cxlxt:index="foreign">principle of proximity</term></foreign>)</term><meaning id="UUID847609a7-42c0-4374-44b5-c6b73786d668"><para id="UUID83437c3b-fb6a-43ee-73b1ecd25fdafc1f">obiekty znajdujące się blisko siebie są grupowane razem jako powiązane ze sobą</para></meaning></definition><definition id="fs-idm45929168"><term cmlnle:reference="zasada podobieństwa">zasada podobieństwa (ang. <foreign xml:lang="en"><term cxlxt:index="foreign">principle of similarity</term></foreign>)</term><meaning id="UUID5149f106-202f-45b9-7722-78de402bcb16"><para id="UUID45d32744-9e91-46cf-4e938cc0f7252f7c">tendencja do grupowania obiektów, które są do siebie podobne pod względem określonej cechy</para></meaning></definition></glossary></document>