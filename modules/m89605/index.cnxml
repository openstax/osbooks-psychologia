<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Stres w pracy</title>
<metadata xmlns:md="http://cnx.rice.edu/mdml">
  <md:content-id>m89605</md:content-id>
  <md:title>Stres w pracy</md:title>
  <md:abstract/>
  <md:uuid>92462b8d-68b0-4b6b-972f-211a0d656d20</md:uuid>
</metadata>

<content><para id="UUID113593f9-4b74-4492-74b7-b7978862089e">Badania nad stresem, jego przyczynami i konsekwencjami mają bogatą historię i opisujemy je w osobnym rozdziale tego podręcznika. Tutaj zajmiemy się koncepcjami w szczególności dotyczącymi stresu w pracy.</para><section id="UUID80d01dcf-9b26-4cb8-5018-14b129ea2c6d"><title id="UUID12b30321-6c7f-4041-684c-7d8b07eb2bc9">Rodzaje stresu u pracownika</title><para id="UUID85ed5cf4-3e86-4778-79be-4dba8ea17e6a">Obecnie stres rozumiany jest jako taka relacja między osobą a otoczeniem, która oceniana jest przez osobę jako obciążająca lub przekraczająca jej zasoby i zagrażająca jej dobrostanowi. Otoczeniem mogą być: zakres lub rodzaj zadań zlecanych pracownikowi, wymagany czas pracy, warunki fizyczne, czyli np. miejsce pracy, wyposażenie, rodzaj używanych narzędzi, a także warunki społeczne, czyli np. relacje ze współpracownikami i przełożonymi. Zasoby to zarówno względnie stałe dyspozycje pracownika, czyli np. odporność psychiczna, umiejętności, możliwości intelektualne, jak i sytuacyjne możliwości sprostania oczekiwaniom, czyli np. inne zobowiązania, takie jak opieka nad dziećmi lub specyficzne, przejściowe stany, zmniejszające wydolność, np. złe samopoczucie lub choroba. Zróżnicowanie czynników, które mogą być źródłem stresu, pokazuje, że może on być odczuwany zarówno przejściowo (np. muszę zaprezentować raport z pracy zespołu na zebraniu, ale strasznie boli mnie gardło), jak i chronicznie (np. muszę współpracować w zespole z osobami, które są nadmiernie wymagające i niegrzeczne). Ponieważ poradzenie sobie ze stresem zawsze wymaga mobilizacji dodatkowych sił, to inne będą konsekwencje stresu sytuacyjnego, a inne stresu chronicznego, długotrwałego.</para><para id="UUID4cce3011-2f3a-49fb-5f92-f3e225f32151">Stres sytuacyjny nie powoduje długotrwałych skutków somatycznych lub psychicznych, a pokonanie go i poradzenie sobie z trudną sytuacją może być nawet źródłem satysfakcji. Stres chroniczny natomiast, zwłaszcza o stałym, wysokim nasileniu, może nieść ze sobą poważne konsekwencje somatyczne oraz psychiczne. Co istotne, jeżeli w pracy mamy do czynienia z ciągle nowymi stresami sytuacyjnymi, to taką pracę również można traktować jako wywołującą stres chroniczny.</para><figure id="UUID916cbc25-441d-46bc-7a35-eb7269368d34"><media id="UUIDbbd74903-d6c5-4c65-732f-15331bf6188b" alt="W kadrze pokazana jest z profilu młoda kobieta w czerwonej koszulce, która siedzi przed komputerem, trzymając głowę w dłoniach. "><image src="../../media/6 Photo by Andrea Piacquadio from Pexels.jpg" for="default" mime-type="image/jpeg"/></media><caption id="UUIDd21b761a-2120-4b17-66c4-89dcca2a1274">Odczuwanie stresu przez pracownika zależy od jego stałych cech, jak odporność psychiczna, umiejętności czy możliwości intelektualne, oraz od występowania przejściowych sytuacji zmniejszających możliwości pracownika, jak choroba czy złe samopoczucie. (Źródło: Andrea Piacquadio z Pexels).</caption></figure><note id="UUID338e994b-785e-4cc5-7a38-f4f216682c38" type="note" class="psychology dig-deeper"><title id="UUID401c82eb-b45c-487d-72a1-a2216ec5bd1a">Konsekwencje chronicznego stresu w pracy</title><list id="UUIDea84c187-63c3-41a9-5b32-cf45e105aad5" list-type="bulleted"><item id="UUID63af21b6-d972-4165-4844-1885ebbb1a86"><para id="UUID775423a9-f9dd-49ec-62a8-ebc2c9976a0a">emocjonalne: w odczuciach pracownika zaczynają dominować emocje negatywne, takie jak smutek, rozczarowanie, zniechęcenie, przygnębienie, lęk</para></item><item id="UUID31e2ff82-715c-489b-5cc5-ffc5d9654254"><para id="UUID30b7c50b-820b-4bf8-56ab-446130b30602">poznawcze: obniża się samoocena pracownika, a także pojawiają się negatywne oceny własnego działania oraz otoczenia</para></item><item id="UUID71d5f8f4-f37b-404c-492e-37554ac50fc1"><para id="UUID26139d64-4297-4177-7adc-7ea8917674ae">zdrowotne: pracownik odczuwa ogólne zmęczenie, które nie mija mimo wypoczynku, pojawiają się różne objawy psychosomatyczne, np. bóle głowy, bezsenność, problemy trawienne</para></item><item id="UUIDd905fd19-69c7-4557-70d6-022c9f0c696e"><para id="UUID96d47067-ce99-4639-7f26-b39ccbbf8649">behawioralne: pogarsza się funkcjonowanie w pracy, pojawiają się błędy, pomyłki, zwłaszcza takie jakie wcześniej się pracownikowi nie zdarzały</para></item><item id="UUIDc90cc2d7-d98a-44ac-6d9f-85b277cf8efe"><para id="UUID7ef65af2-90f2-4e01-4544-4f765feb5a32">motywacyjne: spada motywacja do pracy, pojawia się niechęć do podejmowania nowych zadań, pracownik zaczyna wycofywać się z wcześniejszych zobowiązań i relacji.</para></item></list></note></section><section id="UUID8f386d62-eb0f-4218-7edc-dd44b05d912a"><title id="UUID1c6d647e-d957-4385-6a28-b23c5fe0032d">Witaminowy model stresu</title><para id="UUID2d5bd665-7fb8-4cb3-7005-1e45b1b302b8">Nie wszystkie cechy pracy, które są potencjalnymi stresorami, w ten sam sposób będą faktycznie wywoływać u pracownika poczucie stresu. Po pierwsze, zależy to od potencjału i preferencji samego pracownika, ponieważ stres pojawia się, gdy osoba spostrzega wymagania sytuacji jako przekraczające jej możliwości. Po drugie, zależy to od natężenia czynnika stresującego i jego charakteru. Peter Warr (1994) zaproponował podział czynników stresogennych na dwie grupy: takie, których brak w pracy jest powodem stresu i negatywnych konsekwencji dla dobrostanu, i takie, których natężenie musi osiągnąć określony poziom, aby pracownik czuł się dobrze, gdyż zarówno ich za niskie, jak i za wysokie natężenie jest niekorzystne. W przypadku czynników z drugiej grupy poziom optymalny jest zależny od preferencji pracownika. Warr nazwał zaproponowany model <term cmlnle:reference="model witaminowy">witaminowym modelem stresu</term> (ang. <foreign xml:lang="en"><term cxlxt:index="foreign">vitamin model of stress</term></foreign>), pokazując w ten sposób podobieństwo tych różnych właściwości pracy do witamin, z których niektóre wywołują negatywne skutki zarówno przy za niskim, jak i za wysokim poziomie (np. witaminy A i D), a inne są nam potrzebne do prawidłowego funkcjonowania, ale trudno je przedawkować (jak witamina C). Pierwsza grupa właściwości pracy została nazwana „szkodliwym nadmiarem”, a druga „stałym skutkiem”.</para><note id="UUID869c0c5d-bfdc-4dbb-6d63-c65cddd092bf" type="note" class="psychology dig-deeper"><para id="UUID4a6e3ea2-742f-489d-4717-b66e37cd7b0b">W witaminowym modelu stresu do czynników typu „szkodliwy nadmiar” należą:</para><list id="UUIDc6324d68-c2d3-4a98-455e-e9b2061500e0" list-type="bulleted"><item id="UUID5e8918df-3241-4573-66f2-fc1abde3ce97"><para id="UUID07b412d0-9138-485f-669b-96ba90d41a54">możliwość sprawowania kontroli nad swoimi działaniami</para></item><item id="UUID074726cc-99f1-4db0-4b72-7855982b75b9"><para id="UUID46a58b7a-4a98-4fb0-69b5-860e842b4c95">stopień wykorzystania i rozwijania umiejętności posiadanych przez pracownika</para></item><item id="UUID24e976ed-9ef8-4922-4a82-4788189be1f9"><para id="UUID984e44eb-9271-46f6-4871-3d62ce31eeda">natężenie i charakter kontaktów z innymi ludźmi</para></item><item id="UUID4b004367-9b07-444c-5921-5315479f552e"><para id="UUID6c3748b7-63c7-4459-44fc-175315feb3e3">wielość celów, które muszą być jednocześnie realizowane w pracy</para></item><item id="UUIDb6a6488b-352b-4600-6e0d-e2563719a145"><para id="UUID25b358de-3d9b-44f0-40f2-8437b227eaf0">przewidywalność i przejrzystość środowiska pracy</para></item><item id="UUID0466e20b-8b5b-468d-5154-e4d9ce5aeb59"><para id="UUID108aa5ac-dcee-433c-5d4c-0a768489c24f">różnorodność i nowość zadań, które są wykonywane.</para></item></list><para id="UUID1a39ed0c-4bb9-4bda-67bd-fdd83fa20e7f">Czynniki typu „stały skutek” to:</para><list id="UUID97f126ce-61bb-43a8-7f40-199b33519525" list-type="bulleted"><item id="UUID6da319a3-37c2-4bc6-720c-f9d4062c9182"><para id="UUIDca1c9aa6-37d6-42e3-628c-74040f2b78d8">dostępność zasobów finansowych</para></item><item id="UUIDe5159c2c-6ca3-4926-6087-e352dea8878d"><para id="UUID27a864f2-13bd-43c6-460e-12ab907a03de">bezpieczeństwo fizyczne</para></item><item id="UUIDe36e7f3b-a05f-4857-7843-2d8c0b281686"><para id="UUID7a377c1b-4d17-4786-79fa-e3a7523d3106">pozycja społeczna, która sprzyja szacunkowi i uznaniu przez innych.</para></item></list></note><para id="UUID0cb62cb5-5330-4d4f-48a0-1baddc06e267">Witaminowy model stresu pokazuje, że praca, w której brakuje właściwości pobudzających, staje się stresująca właśnie przez sam ten fakt. Jest kwestią indywidualną, w którym momencie przyjemne pobudzenie przekształci się w nieprzyjemny nadmiar, o czym każdy powinien pamiętać i szukać pracy odpowiadającej osobistym preferencjom.</para></section><section id="UUID72e66588-65e8-4092-6514-81b71bf8d3c4"><title id="UUID1fe06285-a2d9-48e8-7bb5-5e91419d3e02">Mobbing w pracy</title><para id="UUIDaa6058f9-b263-4902-766e-1abac3fd43d2">Wśród właściwości pracy, które mogą wywoływać stres, znajdują się relacje z innymi ludźmi w pracy. W tym obszarze coraz częściej badane są zjawiska <term cmlnle:reference="zastraszanie">zastraszania</term> (<foreign xml:lang="en"><term cxlxt:index="foreign">bullying</term></foreign>) (por. podrozdział <link document="m89628">Agresja</link>) i <term cmlnle:reference="nękanie ">nękania</term> (<foreign xml:lang="en"><term cxlxt:index="foreign">mobbing</term></foreign>). Są to zachowania, które wytwarzają tzw. wrogie środowisko pracy. Istotnym parametrem jest to, że osoby będące obiektem tego typu zachowań mają ograniczone możliwości obrony, przez co sytuacja nie może być nazwana konfliktem między stronami o równych pozycjach. Nierówność pozycji osoby nękanej i nękającej może być pochodną np. stanowiska (przełożony nękający swojego podwładnego), pozycji społecznej (np. pracownik o długim stażu nękający osobę nowozatrudnioną) lub przewagi liczebnej (np. zespół nękający jednego z członków). Przejawów zastraszania i nękania jest bardzo wiele. Przed niektórymi trudno nawet się bronić lub jednoznacznie je wskazać, np. niechętne spojrzenia, nieprzyjazne gesty, nieodpowiadanie na pozdrowienia lub rozsiewanie plotek. Bardziej jednoznaczne polegają na uniemożliwianiu pracy osobie nękanej lub stawianiu przed nią dodatkowych trudności, np. odmowa współpracy, ograniczanie dostępu do sprzętów niezbędnych do wykonywania pracy, nieprzekazywanie ważnych informacji. Najbardziej bezpośrednie formy nękania to agresja słowna lub fizyczna wobec osoby nękanej lub jej rzeczy, np. niszczenie efektów pracy, kradzieże albo pobicia. Nękanie ze strony przełożonego może polegać na stawianiu przed pracownikiem niewykonalnych zadań i/lub terminów.</para><para id="UUID148c202c-91a4-45ef-5460-09ea596c9556">Radzenie sobie z przejawami mobbingu ze strony przełożonego lub współpracowników jest do pewnego stopnia zależne od odporności i cech osoby. Przykładowo, dla kogoś, kto nie przykłada dużej wagi do pozytywnych relacji społecznych, fakt, że koledzy nie odpowiadają na pozdrowienia czy nawet czynią niewybredne uwagi, nie będzie szczególnie dotkliwy. Czasami nawet niereagowanie na takie „subtelne” przejawy nękania może być sposobem na zniechęcenie osób nękających do dalszych kroków. Niemniej jednak nie powinno się lekceważyć przejawów mobbingu, zachowania takie są niezgodne z prawem (art. 94 § 2 Kodeksu Pracy), a wroga atmosfera pracy jest stresująca i niekorzystna nawet dla osób niezaangażowanych.</para><note id="UUID7e8ec93b-9308-4910-50ae-38d43400072c" type="note" class="psychology dig-deeper"><title id="UUIDf7e02191-e91f-4fd7-513d-1f34ee7de6ef">Skala Doświadczania Mobbingu</title><para id="UUID3bf407c5-95be-4fee-4d16-99de1b015bec">Katarzyna Durniat (2016) stworzyła Skalę Doświadczania Mobbingu, na którą składają się dwa rodzaje wskaźników:</para><list id="UUID815bb31c-7da6-4d6b-5b80-b0d87035906a" list-type="bulleted"><item id="UUIDb0bb0259-3e27-4873-4181-b41e5054820e"><para id="UUID8a3bd343-bc51-4883-589f-c7e6da2ec3e0">wskaźniki behawioralne: doświadczanie mobbingu psychologicznego i doświadczanie mobbingu związanego z realizacją zadań zawodowych oraz blokowanie kariery zawodowej</para></item><item id="UUID345fc0ee-ee58-4723-7ebe-64d1d6e8c62c"><para id="UUID31c9dbd8-cd31-48c4-6333-3e04989d1da5">wskaźniki emocjonalne: symptomy nerwicowe, depresyjne i psychosomatyczne oraz lęki dotyczące sytuacji w pracy.</para></item></list><para id="UUIDa0e3d52c-437c-403f-6ae8-818d3aa93ad3">Jej badania, przeprowadzone z udziałem ponad 1,3 tys. polskich pracowników, pokazały, że około 14% z nich doświadcza mobbingu, tzn. ma wysoki poziom obu rodzajów wskaźników.</para></note></section><section id="UUIDa75e9e16-1f1e-44d4-70a1-3768132e3c3d"><title id="UUID0f74dced-587d-47e1-7f87-1ed9f764387a">Radzenie sobie ze stresem</title><para id="UUID175b144b-39b9-4de8-4484-4d27ea873bdc">Najbardziej popularny i znany obecnie model strategii radzenia sobie ze stresem zaproponowali <term cmlnle:reference="Endler, Norman (1931-2003)" cxlxt:index="name" cxlxt:name="Endler, Norman" cxlxt:born="1931" cxlxt:died="2003">Norman Endler</term> (1931-2003) i <term cmlnle:reference="Parker, James" cxlxt:index="name" cxlxt:name="Parker, James">James Parker</term> w latach 80. XX w., odwołując się w nim do <term cmlnle:reference="transakcyjna teoria stresu">transakcyjnej teorii stresu</term> (ang. <foreign xml:lang="en"><term cxlxt:index="foreign">transactional model of stress</term></foreign>) <term cmlnle:reference="Lazarus, Richard S. (1922-2002)" cxlxt:index="name" cxlxt:name="Lazarus, Richard S." cxlxt:born="1922" cxlxt:died="2002">Richarda S. Lazarusa</term> (1922-2002) i <term cmlnle:reference="Folkman, Susan (ur. 1938)" cxlxt:index="name" cxlxt:name="Folkman, Susan" cxlxt:born="1938">Susan Folkman</term> (ur. 1938). Model ten opisuje trzy rodzaje strategii zależnych od tego, jakie działania są podejmowane przez osobę: skoncentrowanie na zadaniu, na emocjach lub na unikaniu.</para><para id="UUIDced4cc48-3030-49f1-7fb4-1bc951178f49">Pierwsza strategia, <term>skoncentrowanie na zadaniu</term> (ang. <foreign xml:lang="en"><term cxlxt:index="foreign">focusing on the task</term></foreign>), polega na podejmowaniu wysiłków zmierzających do rozwiązania problemu będącego źródłem stresu poprzez zmianę sytuacji lub sposobu jej interpretacji. Strategia ta jest skuteczna w radzeniu sobie ze stresorami takimi jak wysokie wymagania w pracy, nowe zadania, do wykonania których brak nam wiedzy – lub trudności interpersonalne wymagające wyjaśnienia ich powodów. Wszystkie one mogą powodować stres chroniczny, jeżeli nie podejmiemy próby zmiany sytuacji np. przez zdobycie nowej wiedzy lub umiejętności czy odbycie trudnej rozmowy z inną osobą. Stosując strategię skoncentrowaną na zadaniu, traktujemy stresory jako wyzwania, którym trzeba sprostać, a nie jako przeszkody, których nie można pokonać.</para><para id="UUIDae4ede82-7e46-4c31-4e85-c60e468f345e">Druga strategia, <term>skoncentrowanie na emocjach</term> (ang. <foreign xml:lang="en"><term cxlxt:index="foreign">focusing on the emotions</term></foreign>), służy przede wszystkim zmniejszeniu napięcia emocjonalnego związanego z sytuacją stresową. Jest to tendencja do koncentracji na sobie, na własnych przeżyciach emocjonalnych, a także skłonność do myślenia życzeniowego i fantazjowania. Wybuch płaczu lub gniewu pozwala zmniejszyć napięcie emocjonalne, a wyobrażanie sobie, jak moglibyśmy się zachować i poradzić sobie w stresowej sytuacji, pomaga także poprawić samopoczucie. Stosowanie tej strategii przynosi korzyść, gdy napięcie jest tak silne, że osoba nie ma możliwości zastosowania strategii zadaniowej. Czasem nawet rozładowanie emocji wystarcza, aby skutecznie poradzić sobie ze stresem sytuacyjnym i sporadycznym, np. gdy jest konsekwencją rozmowy z bardzo nieuprzejmym klientem. Stosowanie jednak strategii skoncentrowania na emocjach jako jedynego sposobu radzenia sobie ze stresem, zwłaszcza w odniesieniu do stresorów chronicznych, jest niekorzystne.</para><para id="UUID04130c9f-ee53-4209-6743-4646da28fb94">Trzecia strategia to <term>skoncentrowanie na unikaniu</term> (ang. <foreign xml:lang="en"><term cxlxt:index="foreign">focusing on the avoidance</term></foreign>), czyli tendencja do wystrzegania się myślenia, przeżywania i doświadczania sytuacji stresowej. Najważniejszą konsekwencją jest zmniejszenie napięcia poprzez odwrócenie uwagi od stresora. Strategia ta może przyjmować dwie formy: angażowanie się w czynności zastępcze albo poszukiwanie kontaktów towarzyskich. Jest ona korzystna w odniesieniu do przeszłych lub przyszłych stresorów, których nie możemy zmienić lub uniknąć, np. gdy byliśmy świadkami groźnego wypadku drogowego albo czeka nas poważny zabieg medyczny. Skupienie się wtedy na ulubionych czynnościach, które są angażujące i wciągające, albo na spotkaniu z przyjaciółmi pozwoli na oderwanie myśli od źródła stresu. Nie jest jednak korzystne nadmierne poszerzanie kategorii stresorów „nie do uniknięcia”: przed ważnym egzaminem lepiej jednak przyłożyć się do nauki niż pójść do kina ze znajomymi.</para><para id="UUIDec120d3e-f784-4be0-634f-a9858dd2cbf1">Opisane strategie powinny być wykorzystywane adekwatnie do charakteru sytuacji stresowej. Można jednak zauważyć, że ludzie mogą mieć stałą skłonność do stosowania konkretnej strategii, niezależnie od sytuacji. Zbyt sztywne trzymanie się jednego rodzaju strategii w sytuacjach, w których nie jest ona adekwatna, może prowadzić nawet do zwiększenia odczuwanego stresu i jego negatywnych konsekwencji.</para></section><section id="UUID52681025-b78a-4fa8-4155-d8290be39c22"><title id="UUID142b2f6a-4b15-4734-4181-d8aa3577576d">Wypalenie zawodowe</title><para id="UUID8e820050-1316-4dd5-4bb0-8476dc54e12c"><term cmlnle:reference="wypalenie zawodowe">Wypalenie zawodowe</term> (ang. <foreign xml:lang="en"><term cxlxt:index="foreign">job burnout</term></foreign>) jest konsekwencją przedłużającego się, chronicznego stresu i braku możliwości poradzenia sobie z nim, zwłaszcza z powodu braku wsparcia ze strony współpracowników i przełożonych.</para><note id="UUID9fbc80a3-6cdf-4019-4990-d2f725914712" type="note" class="psychology dig-deeper"><para id="UUID2ac8782d-11af-4c36-5cab-1338267d4d66">Wypalenie zawodowe jest uwzględnione w 11. wersji międzynarodowej klasyfikacji chorób ICD-11 (ang. <foreign xml:lang="en"><term cxlxt:index="foreign">International Classification of Diseases (ICD)</term></foreign>) jako zjawisko zawodowe. Nie jest klasyfikowane jako stan medyczny (choroba). Zostało opisane w rozdziale: „Czynniki wpływające na stan zdrowia lub kontakt ze służbą zdrowia”, zawierającym przyczyny, z których ludzie potrzebują usług zdrowotnych, ale które nie są klasyfikowane jako choroby lub schorzenia.</para></note><para id="UUIDdd90a036-9562-4d67-4f30-b91318e702e9"><term cmlnle:reference="Maslach, Christina (ur. 1946)" cxlxt:index="name" cxlxt:name="Maslach, Christina" cxlxt:born="1946">Christina Maslach</term> (ur. 1946), która zajmuje się badaniem wypalenia zawodowego od lat 70. XX wieku, zaproponowała, aby określać go przez trzy objawy, które powinny występować w podobnie wysokim natężeniu:</para><list id="UUIDaf35bbcf-71ba-42e1-7bc4-032751cbf57d" list-type="bulleted"><item id="UUIDbf300798-076e-45de-58d2-4f9e1abdf60b"><para id="UUIDad282e43-e43e-4ef8-5106-540c379fe3b5">wyczerpanie emocjonalne: poczucie nadmiernego zmęczenia oraz wyczerpania zasobów wewnętrznych, brak energii fizycznej, trudność, a nawet niemożność regeneracji sił</para></item><item id="UUIDb948b4de-bdfa-49dc-4077-892f7fdea6e8"><para id="UUIDc1522f8e-36fe-4006-5e71-31944c848e92">depersonalizacja: podejmowanie działań dystansujących poznawczo i emocjonalnie od pracy, postawa apersonalna, cynizm</para></item><item id="UUID53af19aa-448c-44ec-4f68-f926ebef4a66"><para id="UUIDc8e755b9-9146-4be9-6a48-8dea24e0c269">obniżone poczucie osiągnięć: negatywne ocenianie własnej pracy i kompetencji zawodowych, poczucie braku osiągnięć i niskiej wydajności, także dotyczące przeszłych dokonań.</para></item></list><para id="UUIDecf671f9-eea3-4515-7057-33cc24786e3e">Zdaniem Maslach i wielu innych badaczy rozwijających przez lata teorię wypalenia zawodowego pojawia się ono, gdy pracownik nie jest w stanie osiągnąć zbyt ambitnie określonych celów zawodowych, a otoczenie nie pomaga mu poradzić sobie z negatywnymi skutkami porażek. Pomoc ta powinna mieć charakter zarówno wsparcia emocjonalnego, jak i dostarczenia dodatkowej wiedzy lub umiejętności. Doznanie niepowodzenia i braku możliwości sprostania oczekiwaniom przeradza się w chroniczny stres, a ciągłe próby osiągnięcia zamierzonych celów prowadzą do wyczerpania sił. Psychiczne odcięcie się od pracy i związanych z nią osób, a także od własnych ambicji jest sposobem na poradzenie sobie z tą trudną i wyczerpującą sytuacją, ponieważ zmniejsza subiektywnie odczuwane znaczenie pracy i osiągnięć zawodowych, a dzięki temu – zmniejsza wysiłek. Można powiedzieć, że jest to desperacka próba zaoszczędzenia resztek pozostałej energii. Pracownik wypalony zawodowo uważa, że jego praca nie ma specjalnego znaczenia, ludzie, z którymi się styka jako współpracownikami lub odbiorcami jego pracy, są niewarci zachodu, a jego kompetencje zawodowe są zbyt niskie, aby mógł cokolwiek zmienić. Trudno więc dziwić się, że wypalenie zawodowe wiąże się ze spadkiem efektywności pracy, innowacyjności i motywacji do pracy.</para><para id="UUID502efe7e-a2fb-44f5-56a0-8cbb8520f6fc">Na początku XXI wieku dwóch niderlandzkich badaczy: <term cmlnle:reference="Wilmar, Schaufeli (ur. 1953)" cxlxt:index="name" cxlxt:name="Wilmar, Schaufeli" cxlxt:born="1953">Wilmar Schaufeli</term> (ur. 1953) i <term cmlnle:reference="Bakker, Arnold (ur. 1964)" cxlxt:index="name" cxlxt:name="Bakker, Arnold" cxlxt:born="1964">Arnold Bakker</term> (ur. 1964) zaproponowali <term>model zaangażowania w pracę</term> (ang. <foreign xml:lang="en"><term cxlxt:index="foreign">work engagement</term></foreign>), które ich zdaniem jest przeciwieństwem wypalenia zawodowego. Na poczucie zaangażowania także składają się trzy elementy:</para><list id="UUID06f0e60d-e777-4084-59bc-7e6268673d45" list-type="bulleted"><item id="UUIDe59d488e-e8c7-43f3-6da6-4a1c1272f49f"><para id="UUIDd4f66725-de99-4b7b-582a-bfdf87725564">wigor – widoczny w wysokim poziomie energii, chęci wkładania wysiłku w pracę, wytrwałości w obliczu trudności, elastyczności w działaniu</para></item><item id="UUID32ed2858-040c-4141-6bba-a530dae9598e"><para id="UUIDddfb3ec7-1066-47a7-54bf-8519d2355d3c">oddanie pracy – objawiające się jako entuzjazm i duma z pracy, poczucie znaczenia pracy, inspiracja zadaniami, traktowanie ich jako wyzwań</para></item><item id="UUIDbdd9c5ca-8acc-43d6-66d7-d80af99a8ea0"><para id="UUID9b200562-07a5-4072-6b21-c10f2f1ae809">zaabsorbowanie pracą – widoczne w koncentracji na pracy, poczuciu pochłonięcia nią, a nawet trudności w oderwaniu się od niej i niezauważaniu upływu czasu w trakcie wykonywania zadań.</para></item></list><para id="UUIDf3570bde-1c57-4996-7974-60951ca9d927">Oczekiwano, że trzy składowe wypalenia zawodowego będą przeciwieństwami trzech składowych zaangażowania w pracę, ale badania nie potwierdziły jednoznacznie tego oczekiwania. <term cmlnle:reference="Evangelia, Demerouti (ur. 1970)" cxlxt:index="name" cxlxt:name="Evangelia, Demerouti" cxlxt:born="1970">Evangelia Demerouti</term> (ur. 1970), we współpracy z Schaufelim i Bakkerem, zaproponowała połączenie obu opisywanych wyżej modeli. Uwzględnia on dwa czynniki: <term>wyczerpanie</term> (ang. <foreign xml:lang="en"><term cxlxt:index="foreign">exhaustion</term></foreign>) i <term>wycofanie</term> (ang. <foreign xml:lang="en"><term cxlxt:index="foreign">disengagement</term></foreign>).</para><para id="UUIDbd862fed-4c8c-4c7a-4082-389b6d6a4cc7">Wyczerpanie jest uznawane za konsekwencję intensywnego wysiłku fizycznego, afektywnego i poznawczego; jest to skutek długotrwałego narażenia na duże wymagania dotyczące wykonywania pracy. Wymagania te to różnego rodzaju stresory, zwłaszcza o charakterze chronicznym, takie jak złe warunki pracy, presja czasu, nadmierny wysiłek fizyczny, wrogie środowisko pracy itp.</para><para id="UUIDd5bded15-3e08-4d1b-64a6-9c3f53c8a5a1">Wycofanie oznacza dystansowanie się od pracy w ogóle, przedmiotu pracy i treści pracy oraz relacji między pracownikiem a pracą: identyfikacji z pracą i gotowości do kontynuowania pracy w zawodzie. Jest konsekwencją małych zasobów pracy, które rozumiane są jako różnego rodzaju sposoby działania i możliwości, jakie można wykorzystywać w pracy, aby dostosować ją do swoich preferencji. Zasoby pracy to m.in. możliwość decydowania, zróżnicowanie zadań, dostępność nowoczesnych narzędzi pracy, wyzwania intelektualne, wsparcie społeczne itp.</para><para id="UUID09133784-13e5-46ee-6ceb-859c1a8b2c42">W zaproponowanym modelu, nazwanym od podstawowych pojęć <term cmlnle:reference="model wymagania-zasoby">modelem wymagania–zasoby</term> (ang. <foreign xml:lang="en"><term cxlxt:index="foreign">job demands-resources model</term></foreign>), właśnie te dwa obszary pracy uważa się za kluczowe dla pojawiania się zaangażowania lub wypalenia. Duże wymagania pracy prowadzą do drenażu sił fizycznych i psychicznych, a przez to do obniżenia dobrostanu i funkcjonowania. Duże zasoby pracy natomiast mają wpływ motywujący, zwiększając zaangażowanie i motywację do pracy.</para><para id="UUID92dad722-771f-4b1c-7942-e679dabb8c0c">Model wymagania–zasoby mówi, że praca o dużych wymaganiach i małych zasobach prowadzić będzie do wypalenia zawodowego (wysoki poziom wyczerpania + wysoki poziom wycofania), a przy małych wymaganiach i dużych zasobach konsekwencją będzie zaangażowanie w pracę (niski poziom wyczerpania + niski poziom wycofania).</para><note id="UUID94fd9526-9c37-45a8-65ad-fa8f76350bef" type="note" class="dig-deeper psychology"><para id="UUIDd1f8c1fe-1845-449c-5917-49066b76d87f">Teresa Chirkowska-Smolak (2012) zwróciła uwagę, że możliwe jest pojawienie się wysokiego wyczerpania bez wycofania oraz wysokiego wycofania bez wyczerpania, i zaproponowała, aby określić te stany odpowiednio jako pracoholizm i rutynę. <term cmlnle:reference="pracoholizm">Pracoholizm</term> (ang. <foreign xml:lang="en"><term cxlxt:index="foreign">workaholism</term></foreign>) to obsesyjne wykonywanie pracy, związanie z nią emocjonalne i poznawcze, pomimo ewidentnego braku sił i możliwości jej wykonywania. Z kolei <term>rutyna</term> (ang. <foreign xml:lang="en"><term cxlxt:index="foreign">routine</term></foreign>) to niechętny, apersonalny stosunek do wykonywanej pracy, niepoświęcanie jej wystarczającej uwagi i zainteresowania pomimo wystarczającego poziomu sił i braku zmęczenia. Pracoholizm będzie więc kombinacją wysokiego wyczerpania i niskiego wycofania, a rutyna – niskiego wyczerpania i wysokiego wycofania.</para><figure id="UUIDec5a044e-a4ab-4b32-460f-c69eeb37c0bc"><media id="UUIDeaa94128-a88d-4aa0-6c30-360cc3426da1" alt="U"><image src="../../media/Figure 13.1.jpg" mime-type="image/jpeg"/></media><caption id="UUID2fcb7040-f469-4909-7034-ab895447e37a">Model zależności między wycofaniem a wyczerpaniem i poziomem zaangażowania pracownika zaproponowany przez Teresę Chirkowską-Smolak.</caption></figure></note><para id="UUID2ac721a7-f012-4ce8-7a4b-75c55f0db304">Nie można traktować wymagań i zasobów pracy jako czynników niezależnie skutkujących wypaleniem lub zaangażowaniem. Badania pokazują, że wysoki poziom zasobów pracy może wpływać buforująco na konsekwencje wysokich wymagań w postaci wypalenia zawodowego. Zasoby bowiem umożliwiają pracownikowi lepsze radzenie sobie z wymaganiami pracy, np. przez znalezienie wsparcia emocjonalnego lub zwiększenie samodzielności w planowaniu czasu pracy, a przez to zmniejszenie ryzyka wypalenia, będącego konsekwencją wysokich wymagań. Jest to bardzo istotne zjawisko, gdyż często ani pracownik, ani pracodawca nie mają możliwości zmniejszenia wymagań pracy, kiedy jest ona obiektywnie ciężka i trudna, ale poziom zasobów może być zwiększony przez zapewnienie pracownikom większej samodzielności, dbanie o relacje społeczne i wyposażenie stanowisk pracy, a także przez odpowiednią organizację pracy, pozwalającą na podejmowanie nowych zadań i utrzymanie zainteresowania.</para></section><section id="UUID36a0f0f8-423b-4591-77aa-9450765b403c" class="summary"><title id="UUID8816a20a-dc14-4a6b-6f3f-dc79747a3e3b">Summary</title><para id="UUIDa9b72429-b1cf-41f8-6b97-f24b7396e7f3">Stres w pracy pojawia się, gdy relacja między pracownikiem a jego otoczeniem jest oceniana przez pracownika jako przekraczająca jego możliwości radzenia sobie. Otoczenie jest tutaj rozumiane szeroko, jako m.in.: zakres lub rodzaj zadań zlecanych pracownikowi, czas pracy, miejsce pracy czy relacje ze współpracownikami i przełożonymi. Możliwości to stałe dyspozycje pracownika, czyli np. odporność psychiczna, umiejętności zawodowe, możliwości intelektualne.</para><para id="UUID431c98de-e6f9-492a-7318-090adab11184">Witaminowy model stresu pokazuje, że zarówno zbyt niskie, jak i zbyt wysokie natężenie różnych cech otoczenia w pracy będzie skutkowało pojawieniem się stresu. Model ten oddziela cechy pracy, które są stresogenne tylko przy niskim poziomie, od tych, których zarówno zbyt niski, jak i zbyt wysoki poziom jest źródłem stresu.</para><para id="UUID667e9eb7-f8ed-4643-7064-09537958bd68">W radzeniu sobie ze stresem wykorzystywane są trzy strategie: skoncentrowanie na zadaniu, na emocjach lub na unikaniu. Żadna ze strategii nie jest uniwersalna ani najbardziej skuteczna. Wybór konkretnej strategii powinien być dostosowany do charakteru źródła stresu, sytuacji i możliwości osoby.</para><para id="UUID7091cad5-ef8c-4ba7-7f7e-7e5fd38f4a82">Konsekwencją przedłużającego się chronicznego stresu i braku możliwości lub braku skuteczności w radzeniu sobie z nim jest wypalenie zawodowe. Ryzyko wypalenia zwiększane jest przez brak wsparcia ze strony współpracowników i przełożonych.</para></section><section id="UUID8ed65958-291c-429b-506f-31994e421e01" class="review-questions"><title id="UUID694d574d-1270-4578-4f80-ef5a989b11c2">Review Questions</title><exercise id="UUIDf56a75d3-e8b5-4972-5b5a-e847e28d4d4e"><problem id="UUIDb540425a-579c-4f1d-51a8-780b6f65b650"><para id="UUIDcef63e21-995d-46f8-6cd7-4d40b3106532">Kasia otrzymała zadanie przetłumaczenia z obcego języka, którego uczy się dopiero drugi rok, krótkiego tekstu z gazety. Odczuwany przez nią stres będzie miał charakter:</para><list id="UUIDe4e04735-6327-4f1b-4c07-d4c6a1061738" list-type="enumerated" number-style="upper-alpha"><item id="UUIDe7e71ed3-5a33-45ff-71ac-b8d8f1674c04"><para id="UUIDb1b2e24e-dd1f-4c25-4d1e-7213c0417b2d">sytuacyjny</para></item><item id="UUIDd7224814-cbe9-496a-4f52-21b2f307bd60"><para id="UUIDe8eefa85-6b28-4a9e-5a11-9855a99c04dd">chroniczny</para></item><item id="UUIDaabe325e-c310-45c3-538e-5ade2b8933fb"><para id="UUIDc2a87869-4ad3-4c2e-4426-ecf5bd3220fe">obezwładniający</para></item><item id="UUIDf52630dd-9a4c-4a52-4f4c-e53bc7723347"><para id="UUIDf6773f27-9212-4bed-5ffb-10e1dde1d4c1">żaden, nie będzie odczuwała stresu</para></item></list></problem><solution id="UUID7aa6c922-6359-4d2a-4d3f-6639e5fcb66d"><para id="UUID4df8ea0c-b0a9-41f2-6459-47503937d938">A</para></solution></exercise><exercise id="UUID47397c28-72a1-47fa-7f38-b512da3383b5"><problem id="UUIDd530373e-ebe8-4e47-4e47-5748ab76f73b"><para id="UUID9650c249-2700-46c6-61d1-16ebc5234534">Kiedy zdenerwujemy się, gdyż nieznana nam osoba bardzo niegrzecznie zachowała się wobec nas publicznie, najlepszą strategią poradzenia sobie ze stresem będzie:</para><list id="UUIDc8a7b0d7-b2c3-4009-7028-728f09f526a5" list-type="enumerated" number-style="upper-alpha"><item id="UUID1eef5123-918b-440a-58b6-ea248246bff8"><para id="UUIDde0adc5f-11d3-48ab-6ec5-eb6a12f05130">dokładne przeanalizowanie, co takiego zrobiliśmy, co mogło wywołać nieprzyjemną reakcję</para></item><item id="UUID58901a2a-b502-4b91-44a8-596437aa141d"><para id="UUID2c979b05-4e5e-4a00-6c4b-8c555fa0b2a7">zgłoszenie na policję, że zostaliśmy obrażeni i źle potraktowani</para></item><item id="UUID76c2f979-87d9-410f-5756-aff0b4e85a1e"><para id="UUIDb357180e-ffaf-4895-4bc6-9d9d56c213d6">szczegółowe opowiadanie kolejnym osobom z bliższego i dalszego otoczenia, co nas spotkało</para></item><item id="UUID939fc74b-b438-4482-6b76-dc5d26dbe19c"><para id="UUID0ae6cc5b-ee20-4c40-68ce-85a1dea3784a">zajęcie się atrakcyjną i absorbującą czynnością, aby „wyrzucić z głowy” to wspomnienie</para></item></list></problem><solution id="UUID6751dd69-b482-41e5-7b6d-1a647a42061b"><para id="UUID659cb0d7-d789-44a8-6436-5ba239b24ec5">D</para></solution></exercise><exercise id="UUID20ab89e9-8e29-44ec-5563-3bcf599da4bc"><problem id="UUID2ec6e776-1584-45f5-7398-ed016f3c0e87"><para id="UUID45041701-1611-491a-4fbb-90f2f7f7d65e">W witaminowym modelu stresu do czynników typu „stały skutek” zalicza się m.in.:</para><list id="UUIDb5e3562d-08d1-4bf0-7cb9-5759e394f313" list-type="enumerated" number-style="upper-alpha"><item id="UUIDa1d37a43-3ea8-4c24-7afc-12a2663102d5"><para id="UUIDe774ed75-65d5-4d56-5095-3667ae9f71e7">bezpieczeństwo fizyczne</para></item><item id="UUID6d42480f-b27b-4d92-4127-7b089793fb44"><para id="UUID97c6cb0e-70ff-45f7-494a-7944ccb15a4c">natężenie i charakter kontaktów z innymi ludźmi</para></item><item id="UUID8fea987a-10a7-4605-58dd-ea105d9a14b0"><para id="UUIDa1932036-84ef-45fc-4dac-011b53d5bb91">wielość celów, które muszą być jednocześnie realizowane w pracy</para></item><item id="UUID1002007f-9de4-424b-7da3-eec31d0f3ecf"><para id="UUID7f2700dc-cefc-4858-555b-ac3f28bbf605">przewidywalność i przejrzystość środowiska pracy</para></item></list></problem><solution id="UUIDaf59a431-9da5-44b2-7347-f3c7902e9b5b"><para id="UUIDa1de0cd7-5389-46dd-7248-5cf26eba90ea">A</para></solution></exercise><exercise id="UUID337d5d6d-c049-47b8-7b92-cc13a18d0e3d"><problem id="UUID6dfaafe9-9506-4f79-4838-bd13af87fc3b"><para id="UUID4e46b71d-e43f-46f9-55aa-81db0fdee8b9">Wypalenie zawodowe składa się z poczucia wyczerpania emocjonalnego, depersonalizacji oraz:</para><list id="UUIDbdca505a-ae88-4484-76b9-64ccef6270ba" list-type="enumerated" number-style="upper-alpha"><item id="UUIDb414aa0d-030f-417f-628d-7b8c18fa50b5"><para id="UUID688010e0-1163-4180-4a90-e106afee3cae">oddania pracy</para></item><item id="UUIDe1966ec4-20e6-4448-60ab-cdc5f78b76b2"><para id="UUID6ab989dd-33de-40e0-4413-16ac66dfe642">cynizmu</para></item><item id="UUID506f2700-be1e-4d87-4605-cb973a69cd8b"><para id="UUIDea3b2d73-e978-4f02-6d64-1969841a52e9">pracoholizmu</para></item><item id="UUID0d80c4ef-fd2b-487a-6a92-2d6727f2abe6"><para id="UUIDbdabcef1-4592-437f-40ce-be06c7b21595">obniżonego poczucia osiągnięć</para></item></list></problem><solution id="UUIDd9e73b5e-c9e2-4115-5590-82f22cfb50f3"><para id="UUID17b7470e-c627-46b0-6600-15764a652757">D</para></solution></exercise><exercise id="UUIDde316842-69c4-4860-5e87-ce20d0c40952"><problem id="UUIDbfb723e2-e99c-47e3-78a1-9c165602165e"><para id="UUID1912e26e-d3a3-4f34-4321-4d336bb15390">W modelu wymagania-zasoby uważa się, że:</para><list id="UUID524c94a4-c869-4b7d-6ca1-79a765927d38" list-type="enumerated" number-style="upper-alpha"><item id="UUIDe5817ae2-df50-4402-7da7-4c5a9767548e"><para id="UUID27258c93-ba26-4c76-6d11-5a24300170c5">wysokie wymagania pracy prowadzą do wyczerpania</para></item><item id="UUID253cff10-f2b4-4de5-49f4-d86fa7d5f3ff"><para id="UUID73d6afc2-090b-4481-6fe2-56e39b346560">niskie wymagania pracy prowadzą do wyczerpania</para></item><item id="UUIDda3daa7d-f164-47b9-683c-0e249557528a"><para id="UUIDcca253c0-036e-409b-6768-6426ebcd5357">wysokie zasoby pracy prowadzą do wyczerpania</para></item><item id="UUID21ae4c7f-e60a-4080-4e5b-a515e31796a7"><para id="UUID875acb8d-3aa5-4681-79d4-7cd8f0e44311">niskie zasoby pracy prowadzą do wyczerpania</para></item></list></problem><solution id="UUID67ed9de2-ba54-42ad-7fad-8bc342ed80e6"><para id="UUIDabf53d62-de9c-4248-710d-49c1bbc91048">A</para></solution></exercise></section><section id="UUID2a336931-aa5b-480d-4762-3f0c634f073c" class="critical-thinking"><title id="UUID80d16519-08d5-4f89-5d51-853da62613cf">Critical Thinking Questions</title><exercise id="UUIDb5e27d22-eb9a-4108-50a1-04c5479bfc5b"><problem id="UUIDda6ae79b-4d41-4f45-4115-2b951d503f5e"><para id="UUID0c9908f9-dbf7-4c1a-47cb-043977926314">Badacze oczekiwali, że składowe wypalenia zawodowego i zaangażowania w pracę będą stanowiły swoje przeciwieństwa. Przeanalizuj definicje poszczególnych składowych i wskaż opozycje, które miały one stanowić.</para></problem><solution id="UUID3bb189f4-70b3-4fb1-7085-702c580b861a"><para id="UUID72d73598-e409-43e7-51ea-7666c8e45df2">wyczerpanie – wigor, depersonalizacja – oddanie pracy, obniżone poczucie osiągnięć – zaabsorbowanie pracą</para></solution></exercise><exercise id="UUID550e7231-cf94-4560-4ca0-dd9e4392ca38"><problem id="UUID3e23a5df-9507-4ca1-5b48-c2f7c4300814"><para id="UUIDc7883ddb-01ec-4ff3-5321-df0a26af9edb">W jaki sposób wysokie zasoby pracy mogą obniżać ryzyko wypalenia zawodowego mimo wysokich wymagań pracy?</para></problem><solution id="UUID674ea185-1e66-4088-44bb-59fad02cd15d"><para id="UUIDa223eefb-fb17-43a5-7e18-093aa90ec703">Wysokie zasoby pozwalają pracownikowi dostosować sposób i okoliczności wykonywania pracy do swoich możliwości, a także uzyskać wsparcie społeczne, co obniża wyczerpanie, będące konsekwencją wysokich wymagań.</para></solution></exercise></section><section id="UUID12bc3cdc-3b24-4d09-4a0b-6ffebbb82275" class="personal-application"><title id="UUIDa43a0c88-b67f-4a25-43d4-cd1e7518d66b">Personal Application Questions</title><exercise id="UUIDbe966e19-8e5c-4f06-7180-d50e36d48089"><problem id="UUID4a620111-87ae-4241-5747-a0e2e9039e41"><para id="UUID0aa85bd1-5c6e-4cce-7c74-a8525bddccb7">Przypomnij sobie sytuację odczuwania stresu w pracy lub szkole. Przeanalizuj czynniki pracy opisane przez Warra w modelu witaminowym i spróbuj określić, jakie było natężenie w tej sytuacji każdego z nich. Czy twoje odczucie stresu było spowodowane zbyt wysokim czy zbyt niskim natężeniem konkretnego czynnika lub czynników?</para></problem></exercise></section></content><glossary><definition id="UUIDbe19261d-b574-4e77-42fb-b500d7975925"><term cmlnle:reference="stres">stres (ang. <foreign xml:lang="en"><term cxlxt:index="foreign">stress</term></foreign>)</term><meaning id="UUID1d63843f-a381-4fac-4539-95f95c355c22"><para id="UUID3229f8f8-b307-4028-4a9a-56cb01a5a05f">relacja między osobą a otoczeniem, która oceniana jest przez osobę jako obciążająca lub przekraczająca jej zasoby i zagrażająca dobrostanowi</para></meaning></definition><definition id="UUIDddfaf4ed-0592-403a-4675-79b705d43e18"><term cmlnle:reference="wypalenie zawodowe">wypalenie zawodowe (ang. <foreign xml:lang="en"><term cxlxt:index="foreign">job burnout</term></foreign>)</term><meaning id="UUIDd8577b79-7f97-40b5-6d0b-06bd4689ecfa"><para id="UUID314ab068-54a0-4af2-6996-5c4677171e97">grupa trzech objawów pojawiających się w konsekwencji chronicznego stresu zawodowego, z którym osoba nie potrafi sobie poradzić; składają się na nie: wyczerpanie emocjonalne, depersonalizacja i obniżone poczucie osiągnięć</para></meaning></definition><definition id="UUID2e3872bc-1e8f-43da-61db-847d5045c74d"><term cmlnle:reference="wyczerpanie emocjonalne">wyczerpanie emocjonalne (ang. <foreign xml:lang="en"><term cxlxt:index="foreign">emotional exhaustion</term></foreign>)</term><meaning id="UUID16ff9b62-6df1-44a2-5a1e-df6c4fc3b771"><para id="UUID1b577437-8d35-498b-6da9-35ade55b3132">poczucie nadmiernego zmęczenia oraz wyczerpania zasobów wewnętrznych, brak energii fizycznej, trudność, a nawet niemożność regeneracji sił</para></meaning></definition><definition id="UUID8ada66a8-a2d6-45d6-5f06-1ae190e7b106"><term cmlnle:reference="depersonalizacja">depersonalizacja (ang.depersonalization)</term><meaning id="UUID873e8703-916e-47a6-57c7-155dc67daf49"><para id="UUIDa3a972a1-3f23-474f-6dc1-3456d32e1b95">podejmowanie działań dystansujących poznawczo i emocjonalnie od pracy, postawa apersonalna, cynizm</para></meaning></definition><definition id="UUIDa2a1ef13-c012-4778-6ce7-89dc3e481e40"><term cmlnle:reference="obniżone poczucie osiągnięć">obniżone poczucie osiągnięć (ang. <foreign xml:lang="en"><term cxlxt:index="foreign">reduced professional efficacy</term></foreign>)</term><meaning id="UUIDb53e5589-4a21-4658-6fe6-6271dd81b019"><para id="UUID5ecb7ed6-a5b1-40bf-6320-f50024fed109">negatywne ocenianie własnej pracy i kompetencji zawodowych, poczucie braku osiągnięć i niskiej wydajności, także dotyczące przeszłych dokonań</para></meaning></definition><definition id="UUID53bac699-4e0d-443c-45b8-1adbb272e475"><term cmlnle:reference="zaangażowanie w pracę">zaangażowanie w pracę (ang. <foreign xml:lang="en"><term cxlxt:index="foreign">work engagement</term></foreign>)</term><meaning id="UUIDba10e7f9-4df9-4541-4e46-e20e3718ba7c"><para id="UUID066cc564-f2eb-475e-4d7e-51d0364315e9">zaangażowanie w pracę jest rozumiane jako względnie stały i pogłębiający się afektywno-poznawczy stosunek do obowiązków, ludzi i obiektów związanych z pracą</para></meaning></definition></glossary></document>