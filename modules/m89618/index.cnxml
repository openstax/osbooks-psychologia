<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Czym zajmuje się psychologia społeczna?</title>
<metadata xmlns:md="http://cnx.rice.edu/mdml">
  <md:content-id>m89618</md:content-id>
  <md:title>Czym zajmuje się psychologia społeczna?</md:title>
  <md:abstract/>
  <md:uuid>5996ba1e-cdb1-4848-9ba5-284ed158a9d6</md:uuid>
</metadata>

<content><para id="fs-idm178469664"><term>Psychologia społeczna</term> (ang. <foreign xml:lang="en"><term cxlxt:index="foreign">social psychology</term></foreign>) zajmuje się wszelkimi rodzajami interakcji między ludźmi oraz przygląda się oddziaływaniu kontekstu sytuacyjnego na zjawiska społeczne. Psychologowie społeczni twierdzą, że myśli, emocje i zachowania człowieka w dużym stopniu zależą od sytuacji społecznych: ludzie mogą zmieniać swoje zachowanie, by dostosować się do określonego kontekstu społecznego. Obszar zainteresowania psychologów społecznych jest niezwykle szeroki i obejmuje wiele różnych aspektów naszego funkcjonowania psychicznego.</para><para id="UUID3cead41f-c770-4f0c-64b4-649c4207c89a">Badacze zajmujący się tą dziedziną przyglądają się zjawiskom na poziomie intrapersonalnym i interpersonalnym. Tematyka relacji <term cmlnle:reference="intrapersonalne relacje">intrapersonalnych</term> (dotyczących jednostki) (ang. <foreign xml:lang="en"><term cxlxt:index="foreign">intrapersonal</term></foreign>) obejmuje emocje i nastawienie, osobowość i poznanie społeczne (to, w jaki sposób myślimy o sobie i o innych). Zagadnienia <term cmlnle:reference="interpersonalne relacje">interpersonalne</term> (dotyczące diad i grup) (ang. <foreign xml:lang="en"><term cxlxt:index="foreign">interpersonal</term></foreign>) obejmują chęć niesienia pomocy (<link target-id="CNX_Psych_12_01_helping"/>), agresję, uprzedzenia, atrakcyjność interpersonalną i bliskie związki oraz procesy grupowe i relacje międzygrupowe.</para><figure id="CNX_Psych_12_01_helping"><media id="fs-idm42892096" alt="Zdjęcie przedstawia kilka osób pchających samochód pod górę."><image src="../../media/CNX_Psych_12_01_helping.jpg" mime-type="image/jpeg"/></media><caption id="UUID0a51e7cb-d588-4e40-6ae247c754a20879">Psychologia społeczna zajmuje się wszelkimi rodzajami interakcji między ludźmi, począwszy od tego, jak się łączymy w pary i grupy, poprzez sytuacje konfrontacyjne, po współpracę i niesienie pomocy innym, czego przykładem jest powyższe zdjęcie. (Źródło: Sgt. Derec Pierson, U.S. Army).</caption></figure><para id="UUIDa03bb870-73c3-4165-7ed6-eee13ae8b06a">W ramach psychologii społecznej nie istnieją ogólne teorie wyjaśniające wszystkie zagadnienia związane z naszym funkcjonowaniem społecznym i wpływami społecznymi na nasze zachowanie. Jednakże w ramach tej dziedziny można wyróżnić kilka podejść teoretycznych skoncentrowanych na innych aspektach funkcjonowania społecznego (Wojciszke, 2019). Podejściami tymi są: perspektywa poznawcza, motywacyjna, teorii uczenia się, społeczno-kulturowa oraz ewolucjonistyczna.</para><para id="UUID27faddff-2e3e-47c6-68de-776a497375d3">Przedmiotem zainteresowania badaczy przyjmujących <term cmlnle:reference="perspektywa poznawcza">perspektywę poznawczą</term> jest rola, jaką ma interpretacja aktualnej sytuacji dla myśli, emocji, pamięci i zachowania człowieka. Perspektywa ta koncentruje się na zrozumieniu procesu przetwarzania informacji w ramach posiadanych przez ludzi struktur wiedzy, takich jak np. ich oczekiwania, schematy myślenia i ich wpływu na ostateczną interpretację sytuacji. Zwraca się tu uwagę, że każda sytuacja może być zinterpretowana w różny sposób przez osoby biorące udział w tym samym zdarzeniu. W ramach tego podejścia badane jest, jak ludzie kształtują swoją wiedzę o świecie, jak ją organizują, wydobywają z pamięci, w jaki sposób interpretują i zapamiętują informacje (Wojciszke, 2019).</para><para id="UUID8405d585-0c59-43dc-52fe-242b250043cc"><term cmlnle:reference="perspektywa motywacyjna">Perspektywa motywacyjna</term> koncentruje się na motywach, jakie ludzie posiadają, podejmując swoje działania. W ramach tego podejścia zakłada się, że ludzie działają na zasadzie minimalizowania wysiłku (czy też minimalizowania strat) oraz maksymalizacji zysków. Jednakże należy pamiętać, że owe zyski i straty dla każdego z nas mogą być bardzo różne, bowiem powiązane mogą być one z różnymi potrzebami i innymi motywami. Wsród takich motywów silnie determinujących nasze zachowanie może być motyw utrzymania pozytywnego wizerunku własnej osoby lub np. potrzeba więzi społecznych (Wojciszke, 2020).</para><para id="UUIDfea9c906-067a-40af-5c95-eee10a88efa7"><term cmlnle:reference="perspektywa teorii uczenia się">Perspektywa teorii uczenia się</term> koncentruje swoją uwagę na wyjaśnianiu ludzkich zachowań przy uwzględnieniu przeszłych doświadczeń. Badacze w ramach tego podejścia zakładają, że to jak się zachowujemy, jest wynikiem procesów uczenia się na podstawie doświadczeń innych osób lub własnych (Wojciszke, 2019).</para><para id="UUID9e2af5ab-4005-4412-7a67-90e074e44e96"><term cmlnle:reference="perspektywa społeczno-kulturowa">Perspektywa społeczno-kulturowa</term> zakłada, że nasze myśli, emocje i zachowanie uwarunkowane są kontekstem społecznym i kulturowym, z którego pochodzimy. W ramach tego podejścia człowiek jest wynikiem socjalizacji. Badacze reprezentujący to podejście podkreślają, że różne grupy społeczne, społeczeństwa czy szeroko rozumiana kultura dostarcza nam różnych norm i wartości, które mogą regulować nasz sposób widzenia świata i nasze zachowania (Wojciszke, 2019).</para><para id="UUID23188073-6e9f-4c22-78c0-d2632f3517bf">Natomiast z <term cmlnle:reference="perspektywa ewolucjonistyczna">perspektywy ewolucjonistycznej</term> nasze zachowania wyjaśnia się, skupiając uwagę na ewolucji gatunku i zachowaniach będących jej wynikiem. Badacze w ramach tego podejścia upatrują przyczyn naszych zachowań w przeszłości i w zachowaniach naszych przodków. Wskazują oni, że przyczyną powszechnych lęków przed wężami czy pająkami jest nasza przeszłość ewolucyjna. Nasi przodkowie, przejawiając podobne lęki w zamierzchłej przeszłości, mieli większe szanse uniknięcia niebezpieczeństwa, przez co również mieli większe szanse na przetrwanie. Z poziomu ewolucyjnego podobnie tłumaczone są też inne zjawiska, jak np. preferowanie wysokoenergetycznych potraw czy nawet nasze wybory partnerów (Wojciszke, 2019).</para><para id="UUID200daa6e-76fe-4745-5bb9-22383bf932a5">Choć żadna z przytoczonych powyżej perspektyw nie daje pełnego wytłumaczenia naszego funkcjonowania w świecie społecznym, to jednak pozwala wyjaśnić niektóre zjawiska w tym świecie występujące.</para><para id="UUIDb8cb9f9d-6d6e-42ab-49bc-ebf82be3ab83">Niezależnie od przyjętej perspektywy teoretycznej badacze zajmujący się psychologią społeczną stosują różne metody badań, począwszy od eksperymentów po obserwację. W ramach tej dziedziny preferowanym sposobem weryfikacji wiedzy jest eksperyment naturalny. Eksperyment naturalny odbywa się w środowisku naturalnym osób badanych, w którym wprowadzane są niewielkie zmiany. Metoda ta pozwala badaczom uchwycić nie tylko zjawisko będące przedmiotem badania, ale również kontekst sytuacyjny i kulturowy, w jakim dane zjawisko jest badane. Mniej rzetelną, ale często wykorzystywaną w psychologii społecznej metodą badań jest obserwacja. Obserwacja umożliwia analizę badanego zjawiska bez modyfikacji środowiska naturalnego, w jakim jest ona dokonywana.</para><para id="UUID532924b7-a437-48c2-7fd9-867b8efb0740">W kolejnych rozdziałach przyjrzymy się, jak opisane wyżej perspektywy teoretyczne i różne metody badań wyjaśniają zjawiska społeczne.</para><section id="UUIDa239e575-caa3-4b2b-647c-342c950a686e" class="summary"><title id="UUID85e3cd93-3adc-43a5-4e16-bf7bff67de9c">Summary</title><para id="UUIDac550c34-de2b-42f5-7e51-71ac9ff2f050">Psychologia społeczna zajmuje się różnego rodzaju zjawiskami związanymi z naszym funkcjonowaniem społecznym. W ramach tej dziedziny nie istnieje żadna ogólna teoria wyjaśniająca wszystkie zagadnienia powiązane z naszym funkcjonowaniem wśród innych osób. Jednakże można wymienić kilka perspektyw, które rzucają światło na różne aspekty życia społecznego. Są to perspektywy: poznawcza, motywacyjna, teorii uczenia się oraz ewolucjonistyczna.</para></section><section id="fs-idm161234032" class="review-questions"><title id="UUID05a41839-ef4a-4502-46887a22397b87b7">Review Questions</title><exercise id="fs-idm141864576"><problem id="fs-idm101413456"><para id="fs-idm83541040">Psychologia społeczna jako dziedzina skupia się na ________ w przewidywaniu ludzkich zachowań.</para><list id="fs-idm142829344" list-type="enumerated" number-style="upper-alpha"><item id="d9a2220d-7a27-4e38-6bb6bc1ef27fa1fc"><para id="UUID33e1e45d-9517-4553-52131dc510b70db9">cechach osobowości</para></item><item id="UUID7df30805-29c7-4122-6379ab1be6ecc5b5"><para id="UUID1654efca-52cf-4306-56bbcde020229517">predyspozycjach genetycznych</para></item><item id="e61738ff-03dd-4946-4587d4cd502bf014"><para id="UUID6739c9a6-d0be-45ce-677eb57f78944d72">czynnikach biologicznych</para></item><item id="UUID1afa4371-ea73-4ee1-5508b83137839470"><para id="UUID6e7c4c9c-0afb-4b71-78cfde2edb0fcb42">czynnikach sytuacyjnych</para></item></list></problem><solution id="fs-idm101857824"><para id="fs-idm80738448">D</para></solution></exercise><para id="UUID6ed7d5ea-ccaa-4bda-78e8-86f2dfa4cc5a"/></section></content><glossary><definition id="UUID685eee7c-bcbf-44b0-72a0-34e8cd2e8fdf"><term cmlnle:reference="psychologia społeczna">psychologia społeczna (ang. <foreign xml:lang="en"><term cxlxt:index="foreign">social psychology</term></foreign>)</term><meaning id="UUID25f28214-6d53-420f-5fbd-fc7bf29d3104"><para id="UUID0d18c81f-6c9c-44e7-5215-2f8bb653fbc2">dziedzina psychologii badająca zachowanie człowieka wobec innych ludzi oraz wpływ innych ludzi i grup społecznych na zachowanie osoby, a także funkcjonowanie grup</para></meaning></definition></glossary></document>