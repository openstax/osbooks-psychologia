<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Role i normy społeczne</title>
<metadata xmlns:md="http://cnx.rice.edu/mdml">
  <md:content-id>m89622</md:content-id>
  <md:title>Role i normy społeczne</md:title>
  <md:abstract/>
  <md:uuid>1726d93d-d451-442d-8957-14095e6de357</md:uuid>
</metadata>

<content><para id="UUID0fffa326-e934-4baf-778c-5f985adb6fe4">Psychologia społeczna bada, jak ludzie wzajemnie wpływają na swoje myśli, emocje i zachowania. Omówiliśmy już, jak kształtują nasze zachowanie czynniki sytuacyjne takie jak środowisko czy kultura. W tym podrozdziale skupimy się na innych czynnikach sytuacyjnych: rolach społecznych, normach społecznych oraz <term cmlnle:reference="skrypt">skryptach</term> (ang. <foreign xml:lang="en"><term cmlnle:reference="script" cxlxt:index="foreign">scripts</term></foreign>). Pokażemy także, jak środowisko staje się źródłem informacji i jak powinniśmy postąpić w określonej sytuacji. Wpływ tych czynników sytuacyjnych na nasze zachowanie rodzi poważne konsekwencje, np. może zaważyć na decyzji, czy pomożemy obcej osobie w sytuacji zagrożenia albo jak zachowamy się w nieznanym otoczeniu.</para><section id="fs-idp92592592"><title id="UUID3f76d95e-50a5-4fb9-4f45-f427309bca1d">Role społeczne</title><para id="fs-idp12393008">Jednym z kluczowych czynników determinujących nasze zachowanie są role społeczne, jakie odgrywamy. <term cmlnle:reference="rola społeczna">Rola społeczna</term> (ang. <foreign xml:lang="en"><term cxlxt:index="foreign">social role</term></foreign>) to społecznie zdefiniowany wzorzec zachowań, którego oczekuje się od jednostki w określonych sytuacjach społecznych lub w ramach grupy (Hare, 2003). Każdy z nas odgrywa kilka ról społecznych. Można być jednocześnie studentem, rodzicem, nauczycielem, córką albo synem, żoną albo mężem i na przykład ratownikiem wodnym. Jaki wpływ na nasze zachowanie mają te różne role społeczne? Role społeczne zdefiniowane są kulturowo. Oznacza to, że niemal każdy w danej kulturze wie, jakiego zachowania oczekuje się od osób przyjmujących dane role. Przykładowo, jaka jest rola społeczna studenta? Wystarczy rozejrzeć się po sali uniwersyteckiej, żeby zobaczyć skupionych studentów uważnie słuchających wykładu, robiących notatki i wertujących w ciszy podręcznik (<link target-id="CNX_Psych_12_02_classroom"/>). Z pewnością znajdą się też studenci odbiegający swoim zachowaniem od oczekiwanej normy pilności, np. piszący SMS-y pod ławką lub scrollujący portale społecznościowe. W obu przypadkach osoby te biorą udział w zajęciach, czego m.in. oczekuje się od osoby pełniącej rolę społeczną studenta.</para><figure id="CNX_Psych_12_02_classroom"><media id="fs-idm70074176" alt="Zdjęcie przedstawia studentów w auli uniwersyteckiej."><image src="../../media/CNX_Psych_12_02_classroom.jpg" mime-type="image/jpeg"/></media><caption id="UUID8b20c803-5235-4eb3-58d2-b1f21680d706">Bycie studentem jest tylko jedną z ról społecznych człowieka. (Źródło: „University of Michigan MSIS”/Flickr).</caption></figure><para id="fs-idp19254336">Przyjmowane role społeczne i powiązane z nimi zachowania mogą różnić się w zależności od okoliczności i miejsca. Jaką rolę podejmie córka lub syn podczas spotkania z rodzicami? Jak się będzie w związku z tym zachowywać? A jak ta sama osoba zachowa się w roli pracownika biurowego? Prawdopodobnie jej zachowanie będzie inne w każdej z tych sytuacji. Być może wśród rodziny czuje się ona bardziej swobodnie i beztrosko, opowiada dowcipy i nawet się wygłupia. Natomiast w biurze zapewne mówi w sposób bardziej formalny i mimo że zachowuje się przyjaźnie, jest poważna i skupiona na wykonywaniu swoich zadań. To przykłady tego, jak role społeczne wpływają na nasze zachowania i kierują naszym postępowaniem w takim zakresie, w jakim tożsamość i osobowość mogą ulegać modyfikacjom w ramach danego kontekstu (Malloy et al., 1997).</para></section><section id="fs-idm103473056"><title id="UUID4f3cc8b6-a8a7-4e42-4698-527402939376">Normy społeczne</title><para id="UUIDe58a937f-2f54-4562-7231-bf317df207df">Jak już zostało powiedziane, role społeczne są definiowane jako wzorzec zachowań oczekiwany społecznie od jednostki pełniącej konkretną rolę. Ta powszechna wiedza wynika z norm społecznych. <term cmlnle:reference="norma społeczna">Norma społeczna</term> (ang. <foreign xml:lang="en"><term cxlxt:index="foreign">social norm</term></foreign>) to oczekiwania grupy względem jej członków określające, jakie poglądy i zachowania uznaje się w tej grupie za właściwe i akceptowalne (Deutsch i Gerard, 1955; Berkowitz, 2004). Jak mamy się zachowywać? O czym mamy rozmawiać? Jak powinniśmy się ubierać? Omawiając role społeczne, wspominaliśmy o tym, że istnieją normy społeczne określające zachowanie oczekiwane od osób przyjmujących role studentów i normy społeczne obowiązujące w środowisku pracy, które stosuje się wobec osób pełniących role pracowników. Normy społeczne istnieją wszędzie, np. w rodzinach, w gangach i na portalach społecznościowych. Jakie normy społeczne obowiązują na Facebooku?</para><note id="fs-idp5095520" type="note" class="psychology connect-the-concepts"><title id="UUIDdc821712-78c4-458b-6cdc-609841183e4e">Dzieci, młodzież i normy społeczne</title><para id="UUID53d25f1b-a79d-49d4-7725-3560d301fc06">Moja 11-letnia córka Ania powiedziała mi niedawno, że potrzebuje nowych szortów i bluzek na lato, i poprosiła, abyśmy pojechały do centrum handlowego, do sklepu z odzieżą popularną wśród nastolatków. Zauważyłam, że wiele dziewcząt nosi ubrania z tego sklepu, więc próbowałam zażartować. Powiedziałam: „Na wszystkich koszulkach widnieje napis »Aero«. Jeżeli pójdziesz w takiej bluzce do szkoły, a wszystkie inne dziewczynki też będą miały na sobie takie topy, to, gdybyście akurat mieli zastępstwo, czy zastępujący nauczyciel nie pomyśli, że wszystkie macie na imię Aero?”.</para><para id="UUID4f94c1c9-e79b-4b05-481c-436ea2a878e8">Córka odpowiedziała w sposób typowy dla 11-latek: „Mamo, to nie jest zabawne. Możemy już jechać na zakupy?”.</para><para id="UUIDdd5a994b-8d11-4fea-7792-21bcfece5217">Spróbowałam zastosować inną taktykę. Zapytałam Anię, czy posiadanie ubrań z tego sklepu uczyni ją popularną w klasie. „Nie, nie uczyni mnie to popularną. Tak się teraz wszyscy ubierają. Te ubrania sprawią, że poczuję się dobrze” – odpowiedziała. W jaki sposób metka czy logo na ubraniu może sprawić, że poczujemy się lepiej? Przypomnij sobie, czym jest <term>ciągły rozwój</term> (ang. <foreign xml:lang="en"><term cxlxt:index="foreign">continuous development</term></foreign>). Co powoduje, że nastolatki chcą się dopasować do reszty (<link target-id="CNX_Psych_12_02_preteens"/>)? Czy to się zmienia z czasem? Wróćmy myślami do czasów nauki w szkole średniej albo rozejrzyjmy się po kampusie uniwersyteckim. Jaka marka odzieży jest najczęściej wybierana przez uczniów i studentów? Jak media kształtują naszą potrzebę przynależności?</para><figure id="CNX_Psych_12_02_preteens"><media id="fs-idp102709696" alt="Zdjęcie przedstawia grupę młodych ludzi ubranych podobnie."><image src="../../media/CNX_Psych_12_02_preteens.jpg" mime-type="image/jpeg"/></media><caption id="UUID29492e82-ed19-4789-7ee5-452fe2ff2e2a">Młodzi ludzie bardzo chcą być niezależni, ale jednocześnie zależy im na byciu częścią grupy rówieśniczej. (Źródło: Monica Arellano-Ongpin).</caption></figure></note></section><section id="fs-idp49450224"><title id="UUIDda10fe83-e9bd-453d-7799-ae97755c66f8">Skrypty</title><para id="fs-idm75799856">Dzięki istnieniu ról społecznych ludzie zazwyczaj wiedzą, jakie zachowanie jest od nich oczekiwane w określonych, znanych sytuacjach. Skrypt to wiedza jednostki na temat kolejności zdarzeń w określonych okolicznościach (Schank i Abelson, 1977). Jak się zachowujemy w pierwszym dniu szkoły, wchodząc do windy czy będąc w restauracji? Przykładowo, w Polsce i w wielu innych krajach Europy czy w Stanach Zjednoczonych, jeżeli chcemy przywołać kelnera, staramy się nawiązać z nim kontakt wzrokowy. Natomiast w Brazylii przyjęte jest, aby w tym celu wydawać dźwięk „psst”. Jak widzimy, między skryptami występują różnice kulturowe. Polakowi psyknięcie na kelnera, typowe dla kultury brazylijskiej, może wydawać się niegrzeczne, z kolei Brazylijczykowi próby nawiązania kontaktu wzrokowego z obsługą mogą wydać się mało skuteczne. Skrypty to istotne źródła informacji na temat tego, jak mamy się zachować w różnych sytuacjach. Co by było, gdyby ktoś znalazł się w nowej dla niego sytuacji i nie miał skryptu, zgodnie z którym mógłby postępować? Powstałaby niezręczna i dezorientująca sytuacja. Jak możemy poznać normy społeczne obowiązujące w nieznanej nam kulturze?</para></section><section id="fs-idp18857232"><title id="UUIDab7fecb6-d022-4cef-5299-991f92371241">Stanfordzki eksperyment więzienny</title><para id="fs-idp90217408">Słynny <term>stanfordzki eksperyment więzienny</term> (ang. <foreign xml:lang="en"><term cxlxt:index="foreign">Stanford Prison Experiment</term></foreign>) przeprowadzony przez psychologa społecznego <term cmlnle:reference="Zimbardo, Philip (ur. 1933)" cxlxt:index="name" cxlxt:name="Zimbardo, Philip" cxlxt:born="1933">Philipa Zimbardo </term> (ur. 1933) i jego współpracowników wykazał, jaki wpływ na życie człowieka wywierają role społeczne, normy społeczne i skrypty. Latem 1971 roku w jednej z kalifornijskich gazet pojawiło się ogłoszenie zapraszające wolontariuszy płci męskiej do udziału w eksperymencie na temat psychologicznych skutków życia w więzieniu. Zgłosiło się 70 ochotników, którzy następnie przeszli przez sito testów i badań psychologicznych mających wyeliminować kandydatów z problemami psychiatrycznymi, chorobami, uzależnionych od narkotyków lub takich, którzy mieli na koncie wyroki karne. Ostatecznie do eksperymentu zakwalifikowano 24 zdrowych studentów Uniwersytetu Stanforda. Każdy z nich otrzymał wynagrodzenie w wysokości 25 dolarów za każdy dzień uczestnictwa w badaniu. Uczestnikom zostały przypisane losowo role więźnia lub strażnika. Zwróć uwagę na istotę czynnika losowego w doborze ról w eksperymencie.</para><para id="UUID732e1bec-c461-4950-47e7-a84099310581">W podziemiach budynku Wydziału Psychologii na Uniwersytecie Stanforda zbudowano atrapę więzienia. Uczestnicy, którym przydzielono rolę więźniów, zostali zaaresztowani w swoich domach przez policjantów z miasta Palo Alto, przewiezieni na komisariat, a następnie do zaaranżowanego więzienia. Eksperyment był zaplanowany na 7 tygodni. Ku zdumieniu badaczy zarówno „więźniowie”, jak i „strażnicy” zaczęli odgrywać swoje role z dużym zaangażowaniem. W 2. dniu badania część więźniów wszczęła bunt, a strażnicy, próbując opanować rebelię, grozili więźniom użyciem pałek policyjnych. Stosunkowo szybko strażnicy zaczęli traktować więźniów w coraz bardziej sadystyczny sposób, pozbawiając ich zupełnie prywatności, odbierając podstawowe wygody, takie jak materace do spania, przydzielając im poniżające zadania oraz urządzając nocne zbiórki.</para><para id="fs-idp70030256">Z kolei więźniowie zaczęli przejawiać oznaki znacznego lęku i bezradności – wkrótce wręcz zaczęli przyjmować przemoc ze strony strażników jako coś normalnego. Nawet Philip Zimbardo, profesor z Uniwersytetu Stanforda, który opracował badanie i był jego kierownikiem, zdał sobie sprawę, że sam zachowywał się tak, jakby więzienie było prawdziwe, a on naprawdę pełnił funkcję jego nadzorcy. Eksperyment przerwano po zaledwie 6 dniach z powodu pogarszającego się zachowania uczestników. Zimbardo tłumaczył swoją decyzję w ten sposób:</para><quote id="fs-idm33713824"><para id="block">Wtedy stało się jasne, że musimy zakończyć badanie. Stworzyliśmy niezwykle silnie oddziałującą sytuację – sytuację, w której więźniowie wycofywali się i zachowywali patologicznie i w której niektórzy ze strażników zachowywali się sadystycznie. Nawet „dobrym” strażnikom brakowało sił, by zainterweniować, i żaden nie zrezygnował podczas trwania eksperymentu. Powinno się też zauważyć, że żaden ze strażników ani razu nie spóźnił się na swoją zmianę, zjawił się chory, wyszedł wcześniej czy zażądał dodatkowej opłaty za przepracowane nadgodziny. (Zimbardo, 2013).</para></quote><para id="UUID06b10cbb-8128-4c4f-5620-28bd46e36130">Stanfordzki eksperyment więzienny pokazał, jaką siłę oddziaływania mają role społeczne, normy społeczne i skrypty na zachowanie człowieka. „Strażnicy” i „więźniowie” wypełniali swoje zobowiązania przez zachowywanie się w sposób zwyczajowo do tych ról przypisany: strażnicy wydawali rozkazy, a więźniowie je wykonywali. Zgodnie z normą społeczną strażnicy muszą zachowywać się autorytarnie, a więźniowie mają być ulegli. Gdy więźniowie wszczęli bunt, złamali te normy społeczne, co doprowadziło do zamieszek. Działania, jakie wykonywali strażnicy i więźniowie, były zgodne ze znanymi im skryptami. Przykładowo, strażnicy poniżali więźniów, zmuszając ich do robienia pompek i pozbawiając wszelkiej prywatności. Więźniowie zbuntowali się, rzucając poduszkami i niszcząc sprzęty w swoich celach. Niektórzy więźniowie tak zaangażowali się w eksperyment, że zaczęli ujawniać objawy załamania nerwowego, jednak Zimbardo utrzymywał, że żaden z uczestników nie poniósł długotrwałych szkód w związku z badaniem (Alexander, 2001).</para><para id="UUID7d95c795-6105-4216-526b-cf54eb09e7d2">Stanfordzki eksperyment więzienny wiążą pewne paralele ze sposobem traktowania więźniów przez wojska amerykańskie i pracowników CIA w więzieniu <term>Abu Ghraib</term> w czasie wojny z Irakiem w 2003 i 2004 roku. Nadużycia, których dopuścili się strażnicy w Abu Ghraib, zostały udokumentowane przez nich samych (<link target-id="CNX_Psych_12_02_AbuGhraib"/>).</para><figure id="CNX_Psych_12_02_AbuGhraib"><media id="fs-idp45960128" alt="Zdjęcie przedstawia osobę stojącą na pudełku z wyciągniętymi w bok ramionami. Osoba zakryta jest czymś w rodzaju narzutki, a jej głowa schowana jest całkowicie pod kapturem."><image src="../../media/CNX_Psych_12_02_AbuGhraib.jpg" mime-type="image/jpeg"/></media><caption id="UUID9b2c68a3-5898-4625-4ed8-3c470c361f77">Iraccy więźniowie byli ofiarami nadużyć ze strony Amerykanów, którzy ich pojmali i osadzili w więzieniu Abu Ghraib podczas drugiej wojny w Iraku. (Źródło: Departament Obrony Stanów Zjednoczonych).</caption></figure><note id="fs-idp91430304" type="note" class="psychology link-to-learning"><para id="fs-idm80246832">Wejdź na tę <link url="http://openstax.org/l/Stanford_psych">stronę</link>, by wysłuchać wywiadu radia NPR z Philipem Zimbardo. Badacz opowiada w nim o podobieństwach między stanfordzkim eksperymentem więziennym a więzieniem Abu Ghraib w Iraku.</para></note></section><section id="fs-idm88112144" class="summary"><title id="UUID740b8d33-8e8e-4b3d-60ad-5f167b834b6a">Summary</title><para id="fs-idp55565904">Zachowanie ludzi jest w znacznej mierze determinowane przez role i normy społeczne oraz skrypty. Po to, by wiedzieć, jak się zachować w danej sytuacji, ludzie dzielą się swoją wiedzą kulturową na temat oczekiwanego zachowania osoby odgrywającej określoną rolę społeczną. Normy społeczne decydują o tym, co jest właściwe dla każdej z ról. Każdej roli społecznej towarzyszy skrypt, który pomaga człowiekowi nauczyć się wzorca stosownych zachowań w danej sytuacji. Słynny stanfordzki eksperyment więzienny jest przykładem na to, jak ogromny wpływ na role społeczne, normy i skrypty, którymi kierujemy się w określonych okolicznościach, mają czynniki sytuacyjne, nawet jeżeli nasze działanie jest niezgodne z tym, jak postępujemy na co dzień.</para></section><section id="fs-idm47167296" class="review-questions"><title id="UUIDdea96b63-a01d-42d5-5928-dbdfbd8ef58b">Review Questions</title><exercise id="fs-idm105336208"><problem id="fs-idm56931632"><para id="fs-idp31218720">________ to zestaw oczekiwań grupy dotyczących tego, jak jej członkowie powinni się zachować i co myśleć.</para><list id="fs-idp3087696" list-type="enumerated" number-style="upper-alpha"><item id="UUID5d2a4150-bb82-490e-716e-7922186b7ffe"><para id="UUIDd687c624-8e34-4788-4ddb-0db764f6d7ed">Rola społeczna</para></item><item id="UUID2c6e3284-c330-44ea-5995-244d88eaba96"><para id="UUIDfc13585f-bbfe-4ab5-7731-9f41353f2a18">Norma społeczna</para></item><item id="UUID033172ce-906c-408f-6c75-85d79a8515c9"><para id="UUIDdf86531a-ef22-4563-5447-dc3c5a065d83">Skrypt</para></item><item id="UUID74406dd5-5a08-4710-7fe4-15e5d3298d0f"><para id="UUID75507f02-2155-4e66-7271-beb6aba2ef3f">Atrybucja</para></item></list></problem><solution id="fs-idp2460048"><para id="fs-idp36802448">B</para></solution></exercise><exercise id="fs-idp5095712"><problem id="fs-idp103879840"><para id="fs-idp76427264">W pierwszym dniu treningu piłki nożnej Jerzy zakłada t-shirt, szorty i korki, a następnie wybiega na boisko, by dołączyć do reszty drużyny. Jego zachowanie odzwierciedla ________.</para><list id="fs-idm33768208" list-type="enumerated" number-style="upper-alpha"><item id="UUIDae1a0f28-3e28-44e1-59d2-06e352ae48b9"><para id="UUID73ded6aa-0e6d-4ad5-7332-6d4c901c7405">skrypt</para></item><item id="UUID4fca1e63-2b3f-4f45-57c7-873f53159851"><para id="UUIDfa3892b4-5655-4afe-4132-e352e5a0d614">wpływ społeczny</para></item><item id="UUIDaa07adae-33b4-4264-5ec6-2c24e129c25f"><para id="UUIDb8b19dd9-4245-439b-697b-dcd39613e59b">prawidłową postawę sportową</para></item><item id="UUID61a6ab91-b40a-41bc-4b2c-d8b51abe8a1a"><para id="UUID591d617c-bb45-4e49-5daa-8b3df942f9e6">normatywne zachowanie</para></item></list></problem><solution id="fs-idm58241056"><para id="fs-idm76701824">A</para></solution></exercise><exercise id="fs-idm33716848"><problem id="fs-idm76867360"><para id="fs-idp1920720">Kiedy nastolatki kupują ubrania, zazwyczaj chcą zachować się zgodnie z normami społecznymi, co jest motywowane chęcią ________.</para><list id="fs-idm23166752" list-type="enumerated" number-style="upper-alpha"><item id="UUID78c41902-a91d-4810-6229-776fbf3079c9"><para id="UUIDc34a9cd4-46f9-4987-5ea5-18e5318d65bb">wykonania poleceń rodziców</para></item><item id="UUID45e5ea11-f5fa-49da-749b-b367942c8419"><para id="UUID329a563e-f369-4967-5e74-3b0e8fbc8562">zaoszczędzenia pieniędzy</para></item><item id="UUID8b389a09-9b24-44c6-60a2-89c29db3ad3a"><para id="UUID91333626-7110-4135-4ba4-2469a7cb40c5">przynależności</para></item><item id="UUID48767773-6d2e-43aa-433a-13ff389844bf"><para id="UUIDfaad0afa-f481-4e56-69c0-5b9b0b48bdc7">wyglądania dobrze</para></item></list></problem><solution id="fs-idp86212432"><para id="UUIDad666489-0dc9-49b1-4403-09ff9ad35409">C</para></solution></exercise><exercise id="fs-idm75772528"><problem id="fs-idp10333920"><para id="fs-idp12390528">W stanfordzkim eksperymencie więziennym nawet kierownik badania nadmiernie wczuł się w rolę naczelnika więzienia. To przykład tego, jak bardzo ________ może/mogą wpływać na zachowanie.</para><list id="fs-idp93638688" list-type="enumerated" number-style="upper-alpha"><item id="UUID1b29fd7e-afbc-42bb-58df-b10e3e834dc0"><para id="UUID74fe44a3-75fa-4193-7b6b-5f140ce87ae5">skrypty</para></item><item id="UUIDc45ae2ba-2954-4c5f-4d9d-b6e2002fbefb"><para id="UUIDb9dddce9-a165-437b-40d6-49f780351b7b">normy społeczne</para></item><item id="UUID3e19f7ff-2564-4726-6acc-71bff6633b61"><para id="UUIDdd533b97-9846-4cba-54ba-d32404fe957f">konformizm</para></item><item id="UUIDd89a51a6-ab70-4499-417f-5cf8c8892a9c"><para id="UUIDcc5de0c6-0da7-4a44-4b00-30123517d0d1">role społeczne</para></item></list></problem><solution id="fs-idm62736464"><para id="fs-idm11604272">D</para></solution></exercise></section><section id="fs-idp9587376" class="critical-thinking"><title id="UUIDe3d1fc75-32f3-42c2-7ff5-c9ea40c413c6">Critical Thinking Questions</title><exercise id="fs-idm40491760"><problem id="fs-idp12332544"><para id="fs-idp92092592">Dlaczego „dobrzy” strażnicy w stanfordzkim eksperymencie więziennym nie sprzeciwiali się przemocowym zachowaniom innych strażników? Czy studenci odgrywający rolę więźniów byli po prostu słabymi ludźmi? Dlaczego pogodzili się ze złym traktowaniem?</para></problem><solution id="fs-idp3328624"><para id="fs-idm95721952">„Dobrzy” strażnicy pełnili swoje role społeczne i nie sprzeciwiali się nadużyciom, jakich dopuszczali się inni strażnicy, ze względu na powagę sytuacji. Ponadto zachowanie naczelnika więzienia sankcjonowało złe traktowanie więźniów przez strażników. Więźniowie nie byli słabi psychicznie; zostali zakwalifikowani do badania, ponieważ uznano ich za zdrowych, stabilnych psychicznie ludzi. Brak władzy przypisany do ich roli społecznej skłonił ich do przyjęcia uległej postawy typowej dla więźniów. Skrypt, którym kierowali się więźniowie, zakładał zgodę na nadużycia ze strony osób w pozycji autorytetu, szczególnie dotyczących kar za nieposłuszeństwo.</para></solution></exercise><exercise id="fs-idp12052752"><problem id="fs-idp3025632"><para id="fs-idm44845584">Opisz, w jaki sposób role społeczne, normy społeczne i skrypty ujawniły się w stanfordzkim eksperymencie więziennym. Jak można zastosować tę wiedzę w codziennym życiu? Czy znasz inne, współczesne przykłady sytuacji, w których ludzie mieli odgrywać określoną rolę i stosowali przemoc?</para></problem><solution id="fs-idp19246608"><para id="fs-idm55999728">Role społeczne silnie oddziaływały na uczestników: pod ich wpływem zachowywali się stosownie do przypisanej im roli, tj. więźnia, strażnika lub naczelnika. Skrypty określiły konkretne zachowania, które przejawiali strażnicy i więźniowie, takie jak poniżanie i pasywność. Normy społeczne panujące w środowisku więziennym sankcjonowały stosowanie przemocy wobec więźniów. Eksperyment ten można odnieść do innych sytuacji, w których normy społeczne, role społeczne i skrypty regulują nasze zachowania, np. do grup przestępczych. Bardziej aktualnym przykładem jest sprawa nadużyć, których dopuścili się żołnierze amerykańscy zatrudnieni jako strażnicy więzienni, wobec więźniów osadzonych w więzieniu Abu Ghraib w Iraku.</para></solution></exercise></section><section id="fs-idp92690736" class="personal-application"><title id="UUID6fed5bc6-e41b-4f4d-5437-e849e21da8ff">Personal Application Questions</title><exercise id="fs-idp46938096"><problem id="fs-idm1867200"><para id="UUID6b57c3f6-409e-4744-434a-9fa5bc96a3e8">Weź udział w nabożeństwie odprawianym w innym obrządku religijnym, niż jest ci znany, i zobacz, jak się czujesz i zachowujesz, nie znając odpowiedniego skryptu. Możesz też wziąć udział w ważnym wydarzeniu osobistym, w którym nigdy wcześniej nie brałeś udziału, np. w bar micwie (uroczystość przejścia w dorosłość w kulturze żydowskiej), quinceañerze (w niektórych kulturach w Ameryce Łacińskiej wydaje się uroczyste przyjęcia z okazji 15. urodzin dziewczynek) albo wydarzeniu sportowym w dyscyplinie, której nie znasz, np. wyścigach konnych czy walkach byków. Zaobserwuj i zapisz swoje emocje oraz zachowania w takim nieznajomym otoczeniu, do którego nie masz odpowiedniego skryptu. Czy jesteś cichym obserwatorem zdarzeń, czy też prosisz kogoś o pomoc w wyjaśnieniu zachowań uczestników wydarzenia? Opisz, w jaki sposób twoje zachowanie zmieniłoby się, gdybyś jeszcze kiedyś w przyszłości miał wziąć udział w podobnym spotkaniu.</para></problem></exercise><exercise id="fs-idp16213808"><problem id="fs-idp77186016"><para id="fs-idp28395600">Wymień i opisz co najmniej trzy role społeczne, które odgrywasz. Dlaczego je odgrywasz? Jakich ról oczekuje się od ciebie, ale sprzeciwiasz się im?</para></problem></exercise></section></content><glossary><definition id="fs-idm38991440"><term cmlnle:reference="skrypt">skrypt (ang. <foreign xml:lang="en"><term cxlxt:index="foreign">script</term></foreign>)</term><meaning id="fs-idm74843584"><para id="UUIDed8d976e-134e-4317-4148-ddb9a23f278a">wiedza jednostki na temat kolejności zdarzeń w określonych okolicznościach</para></meaning></definition><definition id="fs-idm13711920"><term cmlnle:reference="norma społeczna">norma społeczna (ang. <foreign xml:lang="en"><term cxlxt:index="foreign">social norm</term></foreign>)</term><meaning id="fs-idm23166256"><para id="UUID966653dd-575f-4a71-74be-64d05ec78d53">oczekiwania grupy względem jej członków określające, jakie poglądy i zachowania uznaje ona za właściwe i akceptowalne</para></meaning></definition><definition id="fs-idm38509040"><term cmlnle:reference="rola społeczna">rola społeczna (ang. <foreign xml:lang="en"><term cxlxt:index="foreign">social role</term></foreign>)</term><meaning id="fs-idm40367488"><para id="UUIDd4671a1b-f6be-4e88-7d10-946814f8747f">społecznie zdefiniowany wzorzec zachowań oczekiwanych od jednostki w określonych sytuacjach społecznych lub w ramach grupy</para></meaning></definition><definition id="fs-idp16732352"><term cmlnle:reference="stanfordzki eksperyment więzienny">stanfordzki eksperyment więzienny (ang. <foreign xml:lang="en"><term cxlxt:index="foreign">Stanford Prison Experiment</term></foreign>)</term><meaning id="fs-idm69175760"><para id="UUID3c7ec255-141e-4e53-6248-604d986c93b7">projekt badawczy przeprowadzony w 1971 roku; miał za zadanie zbadać psychologiczne efekty symulacji życia więziennego; eksperyment potwierdził siłę ról i norm społecznych oraz skryptów</para></meaning></definition></glossary></document>