<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Kulturowe uwarunkowania osobowości</title>
<metadata xmlns:md="http://cnx.rice.edu/mdml">
  <md:content-id>m89701</md:content-id>
  <md:title>Kulturowe uwarunkowania osobowości</md:title>
  <md:abstract/>
  <md:uuid>b6202aa2-5280-4271-a49c-bae38ce10764</md:uuid>
</metadata>

<content><para id="fs-idp5224320">Na kształt osobowości wpływa wiele czynników. Kultura, czyli przekonania, zwyczaje, tradycje oraz sztuka obecne w danym społeczeństwie są jednymi z ważniejszych czynników środowiskowych. Przekazywane są one poprzez język, jak również modelowanie zachowań kulturowo akceptowanych (nagradzanych) i nieakceptowanych (karanych) (Triandis i Suh, 2002). Mając to na uwadze, psychologowie zaczęli się zastanawiać nad rolą kultury w kształtowaniu ludzkiej osobowości, między innymi nad tym, czy cechy osobowości pozostają od niej niezależne. Obecnie wydaje się, że istnieją zarówno uniwersalne, jak i kulturowo specyficzne aspekty osobowości.</para><para id="e0a222b8-17e1-4aef-6982ee7ad394804e">Badania pokazują, że nasilenie danej cechy osobowości jest skorelowane z kulturą, w której żyje jednostka. Przyjrzyjmy się cechom z wielkiej piątki (sumienności, neurotyzmowi, otwartości na doświadczenia, ugodowości i ekstrawersji) i ich powiązaniom kulturowym. Jak dowiesz się, studiując psychologię społeczną, kultury azjatyckie są bardziej kolektywne, a ich przedstawiciele w mniejszym stopniu są ekstrawertykami. Przedstawiciele kultur Ameryk: Środkowej i Południowej uzyskują wyższe wyniki na skali otwartości na doświadczenie, natomiast Europejczycy na skali neurotyzmu (Benet-Martinez i Karakitapoglu-Aygun, 2003).</para><para id="fs-idp5102720">Badacze dostrzegają też regionalne różnice osobowościowe (<link target-id="Figure_11_08_Clusters"/>). Rentfrow, Jost, Gosling, i Potter (2009) zaobserwowali nakładanie się regionów geograficznych i charakterystyk osobowości na terenie Stanów Zjednoczonych, które wykracza poza dyżurne wyjaśnienia, jak: religia, różnorodność rasowa i wykształcenie. Skłonność do otwartości lub sumienności w określonym stanie może służyć jako przesłanka do przewidywania wyników wyborów, wskazując, że istnieje korelacja między regionami geograficznymi a różnicami osobowościowymi między liberałami a konserwatystami, które prowadzą do kształtowania się poglądów politycznych, aktywności ekonomicznej i przedsiębiorczości. W Stanach Zjednoczonych przeanalizowali odpowiedzi ponad 15 milionów osób i odkryli istnienie trzech różnych typów osobowościowych: Typ 1, w rejonie północnego Środkowego Zachodu oraz Głębokiego Południa, zdominowany jest przez osoby o „przyjacielskiej i konwencjonalnej” osobowości. Typ 2, głównie na Zachodzie, stanowią osoby, które są bardziej rozluźnione, stabilne emocjonalnie, spokojne i kreatywne. Amerykanów zaliczanych do typu 3, wywodzących się między innymi z północnego wschodu, cechują neurotyzm, dość niska ekstrawersja i ugodowość. Osoby mieszkające na terenach należących do typu 2. i 3. ogólnie są bardziej otwarte na doświadczenie niż mieszkańcy obszaru 1. (Rentfrow et al, 2013).</para><figure id="Figure_11_08_Clusters"><media id="UUIDf9395970-065c-4dd7-4655-5528ac125c12" alt=" DO PRZEREDAGOWANIA Personality clusters in the continental USA - Klasy osobowości w kontynentalnych Stanach ZjednoczonychCluster 1: Friendly, conventional - Typ 1: przyjacielscy, konwencjonalniCluster 2: Relaxed, creative - Typ 2: swobodni, kreatywniCluster 3: Temperamental unihibited - Typ 3: temperamentni, pozbawieni zahamowań"><image src="../../media/CNX_Psych_11_08_Clusters.jpg" mime-type="image/jpeg"/></media><caption id="UUID743b1145-cb1c-484b-435e3c857f473ac3">Badacze odkryli trzy różne regionalne typy osobowości w Stanach Zjednoczonych. Na północnym Środkowym Zachodzie i Głębokim Południu ludzie są przyjacielscy i konwencjonalni. Na zachodzie są swobodni, stabilni emocjonalnie i kreatywni, natomiast na północnym wschodzie zestresowani, podatni na irytację i przygnębienie (Rentfrow i in., 2013).</caption></figure><para id="fs-idp1321968">Jednym z możliwych wyjaśnień różnic regionalnych jest migracja selektywna (Rentfrow i in., 2013). <term cmlnle:reference="migracja selektywna">Migracja selektywna</term> (ang. <foreign xml:lang="en"><term cxlxt:index="foreign">selective migration</term></foreign>) to koncepcja mówiąca, że ludzie przenoszą się do miejsc kompatybilnych z ich osobowością i potrzebami. Na przykład osoba z wysokim wynikiem na skali ugodowości prawdopodobnie chciałaby mieszkać blisko rodziny i przyjaciół i osiedliłaby się lub pozostała w miejscu, które spełnia te warunki. W przeciwieństwie do niej ktoś, kto uzyskał wysoki wynik na skali otwartości, prawdopodobnie wolałby mieszkać w miejscu uważanym za innowacyjne i różnorodne (np. w Kalifornii).</para><section id="fs-idp4215840"><title id="UUID50ecf419-56f7-4af2-5e99a4f9a09ba9f0">Osobowość w kulturach indywidualistycznych i kolektywistycznych</title><para id="fs-idm42048">Kultury indywidualistyczne i kolektywistyczne kładą nacisk na inne wartości podstawowe. Ludzie z kultur indywidualistycznych za ważne uważają niezależność, rywalizację i osobiste osiągnięcia. Należą do nich osoby z krajów cywilizacji zachodniej, takich jak Stany Zjednoczone, Anglia, Australia oraz Polska (Oyserman, Coon i Kemmelmier, 2002). Z kolei dla mieszkańców kultur kolektywistycznych – osób z Azji, Afryki i Ameryki Południowej – ważne są harmonia, szacunek i stawianie potrzeb grupy ponad potrzebami jej poszczególnych członków (Hofstede, 2001; Triandis, 1995). Różnice te manifestują się na poziomie osobowości. Yang (2006) odkrył na przykład, że osoby z kultur indywidualistycznych posiadły więcej cech o wydźwięku bardziej osobistym, a osoby z kultur kolektywistycznych charakteryzowały się cechami bardziej społecznymi.</para><para id="UUIDad9fdc31-e46b-47f3-5709-267f36d7e5db">Freweri Bleus (1991) przeprowadzili badanie za pomocą kwestionariusza osobowości wg Eysenka (ang. <foreign xml:lang="en"><term cxlxt:index="foreign">Eysenk Personality Inventory</term></foreign>) wśród studentów z Papui Nowej Gwinei, należącej do kolektywistycznego kręgu kulturowego. Odkryli, że wynik kwestionariusza osobowości stawał się adekwatny dopiero, gdy analizowano go w kontekście społeczeństwa kolektywistycznego. Podobnie Dana (1986) zauważył, że prowadzenie testów osobowości wśród rdzennych Amerykanów często przebiega bez prawidłowego rozpoznania kulturowego i bez podania wartości referencyjnych swoistych dla konkretnych grup etnicznych. W związku z tym, by móc poprawnie interpretować wyniki, osoby przeprowadzające testy powinny mieć ponadprzeciętną wiedzę o historii, różnicach etnicznych, kulturze współczesnej i o zachodzeniu przemian kulturowych.</para></section><section id="fs-idp10097584"><title id="UUID97d59375-8fab-492e-5eeadb16bbabc880">Podejścia do badania osobowości w kontekście kulturowym</title><para id="UUID8f0ccb41-a2c2-43ab-4df9-391daa71f708">Istnieją trzy podejścia do badania osobowości w kontekście kulturowym: emic, etic i model mieszany. <term cmlnle:reference="model emiczny (emic)">Model emiczny (emic)</term> (ang. <foreign xml:lang="en"><term cxlxt:index="foreign">emic model</term></foreign>) stanowi próbę wglądu w zachowania przedstawicieli danej kultury na podstawie definicji i norm stosowanych przez nich samych. <term cmlnle:reference="model etyczny (etic)">Model etyczny (etic)</term> (ang. <foreign xml:lang="en"><term cxlxt:index="foreign">etic model</term></foreign>) bazuje na uniwersalnych pojęciach spoza badanej kultury. Oba te terminy wymyślił i zdefiniował lingwista <term cmlnle:reference="Pike, Kenneth (1912-2000)" cxlxt:index="name" cxlxt:name="Pike, Kenneth" cxlxt:born="1912" cxlxt:died="2000">Kenneth Pike</term> (1912-2000) na gruncie analizy językoznawczej (1954). Antropolog <term cmlnle:reference="Harris, Marvin (1927-2001)" cxlxt:index="name" cxlxt:name="Harris, Marvin" cxlxt:born="1927" cxlxt:died="2001">Marvin Harris</term> (1927-2001) w latach 60. XX wieku rozwinął te pojęcia i wprowadził do badań różnych kultur.</para><para id="UUID761c6b2c-5ced-457d-6fee-76ed00658b1c">W poprzednich podrozdziałach (por. <link document="m89666">Teorie cech</link>) pisaliśmy, że badacze wykorzystali podejście kulturowo-porównawcze (etyczne), by sprawdzić uniwersalność <term cmlnle:reference="model pięcioczynnikowy">pięcioczynnikowego modelu</term> (ang. <foreign xml:lang="en"><term cxlxt:index="foreign">Five Factor Model</term></foreign>) McCrae'a i Costy. Odkryli jego zasadność w wielu kulturach świata, a wielka piątka okazała się stabilna u ich przedstawicieli (McCrae i Costa, 1997; McCrae i in., 2005). Eysenck także prowadził szeroko zakrojone badania międzykulturowe nad uniwersalnością cech opisanych w jego modelu. Podejście emiczne było odpowiedzią na dominację podejścia zachodniego w badaniu osobowości w innych kontekstach kulturowych (Cheung i in., 2011). Ponieważ kwestionariusze osobowości oparte na zachodnich założeniach nie są w stanie w pełni objąć konstruktów osobowości funkcjonujących w innych kulturach, model emiczny pozwala na opracowanie narzędzi do oceny osobowości, które są spójne z badaną kulturą. Trzecie podejście do międzykulturowych badań osobowości to podejście połączone. Jest swoistym mostem pomiędzy psychologią Zachodu a jej rdzennymi odpowiednikami i jego celem jest zrozumienie uniwersalnych, jak również kulturowo uwarunkowanych różnic osobowościowych (Cheung et al. 2011).</para></section><section id="fs-idp5004496" class="summary"><title id="e12072f2-59be-4d9a-5ed8c4e133ff51ee">Summary</title><para id="fs-idp8866160">Kultura, w której żyjesz, jest jednym z najważniejszych czynników środowiskowych wpływających na kształt osobowości. Zachodnie koncepcje osobowości mogą nie mieć zastosowania w innych kulturach, a badania wskazują na to, że nasilenie cech osobowości ma między innymi podłoże kulturowe. Kultury indywidualistyczne i kolektywistyczne kładą nacisk na inne wartości podstawowe. Przedstawiciele kultur indywidualistycznych za ważne uważają niezależność, rywalizację i osobiste osiągnięcia, zaś mieszkańcy obszarów uważanych za kultury kolektywistyczne cenią sobie harmonię, szacunek i przedkładają potrzeby grupy ponad potrzeby indywidualne. Do badania osobowości w kontekście kulturowym można wykorzystywać trzy różne podejścia: kulturowo-porównawcze, autochtoniczne i połączone, wykorzystujące elementy dwóch pozostałych.</para></section><section id="fs-idp34720" class="review-questions"><title id="c28c8044-0c28-4f33-6580e36040da1f6d">Review Questions</title><exercise id="fs-idm898704"><problem id="fs-idp6234016"><para id="fs-idp6227888">Stany Zjednoczone uważane są za kulturę ________ .</para><list id="UUIDe1824ed5-db90-4a4f-40e3-7b8cbc45d5a2" list-type="enumerated" number-style="upper-alpha"><item id="UUID133a1ac5-1cb1-4a2b-4242c7fc6a5e3a34"><para id="UUID594b5fa1-a7a0-4f27-57b3ae17438d99b1">kolektywistyczną</para></item><item id="UUID435644e3-a779-4190-5a1bd0dbadc99feb"><para id="f208dbb1-2dde-43c8-5719e14ead08edec">indywidualistyczną</para></item><item id="a1c5ae79-a421-48f7-6be255aa6db9f732"><para id="UUID4585ffb8-b145-4741-5c66b7b34d5a8ef3">tradycjonalną</para></item><item id="UUID2b630ac3-93b9-4b84-670eba84c54fd6d9"><para id="d0320696-ef11-4354-6a22f4db248b234a">nietradycyjną</para></item></list></problem><solution id="fs-idp6956336"><para id="fs-idp381488">B</para></solution></exercise><exercise id="fs-idp5072432"><problem id="fs-idp9855344"><para id="fs-idp5103952">Koncepcja, zgodnie z którą ludzie przenoszą się do miejsc spójnych z ich osobowością i potrzebami, znana jest jako ________.</para><list id="UUID72a1b882-7506-493b-7e92-b19182d78dc5" list-type="enumerated" number-style="upper-alpha"><item id="ed28be7d-a2c5-42ac-4ea7643086eace00"><para id="UUID028a117a-f9e2-4650-4125c9851e3855ed">migracja selektywna</para></item><item id="f02d5903-920d-4f4c-6576998ab13d67cd"><para id="fa2a83fc-d455-42a7-664b1375ec37cb90">osobowość zorientowana indywidualnie</para></item><item id="UUID927cf363-ea11-42b8-649e3a975a54953f"><para id="a555948a-c67d-4982-46a3ea13911852d1">osobowość zorientowana społecznie</para></item><item id="bd95e97b-50d1-4560-743d4ea12d590dad"><para id="UUID982c8c85-88b7-4951-48054a6a78883c87">indywidualizm</para></item></list></problem><solution id="fs-idp6916336"><para id="fs-idp311488">A</para></solution></exercise></section><section id="fs-idp5093344" class="critical-thinking"><title id="UUID5e0d31fb-90b7-4a2c-79c3a97bb5b17626">Critical Thinking Questions</title><exercise id="fs-idp6302304"><problem id="fs-idp10727200"><para id="fs-idp4802768">Dlaczego rozważanie kulturowo uwarunkowanych różnic w osobowości może być ważne?</para></problem><solution id="fs-idm1338080"><para id="fs-idp4831168">Ponieważ kultura wpływa na osobowość, zachodnie koncepcje osobowości mogą nie przystawać do innych kultur. Ponadto tworzone na Zachodzie sposoby pomiaru osobowości niekoniecznie muszą mieć zastosowanie podczas zbierania danych od przedstawicieli innych kultur.</para></solution></exercise></section><section id="fs-idm25008" class="personal-application"><title id="UUID48eeb9b8-3604-4e8c-76c2e01369e91435">Personal Application Questions</title><exercise id="fs-idp468592"><problem id="fs-idp5185136"><para id="fs-idp5410160">Z badań Rentfrowa i jego współpracowników wynika, że osobowości nie rozkładają się w sposób przypadkowy, lecz tworzą odrębne geograficzne typy. W oparciu o to, gdzie mieszkasz, zastanów się, czy zgadzasz się, czy nie z cechami przypisywanymi osobom mieszkającym w tej części kraju? Odpowiedź uzasadnij.</para><para id="bfd9de07-f4d7-4fb1-7180ffc641eb8dd2"/></problem></exercise></section></content><glossary><definition id="fs-idp5090336"><term cmlnle:reference="kultura">kultura (ang. <foreign xml:lang="en"><term cxlxt:index="foreign">culture</term></foreign>)</term><meaning id="UUID4660c01a-8711-456a-5cbe-3f5f2e722906"><para id="UUID4925dd7a-79e0-4d57-49e4e80d91dde0f4">ogół wierzeń, zwyczajów, sztuki i tradycji charakterystyczny dla danej społeczności</para></meaning></definition><definition id="fs-idm871584"><term cmlnle:reference="migracja selektywna">migracja selektywna (ang. <foreign xml:lang="en"><term cxlxt:index="foreign">selective migration</term></foreign>)</term><meaning id="UUID25e8f49a-920a-4fc4-667b-ccded1acacaa"><para id="eb310048-37b7-4e1e-79a094ce87da322d">koncepcja, że przeprowadzając się, ludzie wybierają miejsca pasujące do ich osobowości i potrzeb</para></meaning></definition><definition id="UUID6ee5634a-3eb6-4744-65f7-61c8000782cb"><term cmlnle:reference="model emiczny">model emiczny (ang. <foreign xml:lang="en"><term cxlxt:index="foreign">emic model</term></foreign>)</term><meaning id="UUIDd740151b-bb51-4def-7527-57c4f9b717ad"><para id="UUID4da124f5-51d3-43bb-54cf-9cee267a9488">bazuje na wglądzie w zachowania przedstawicieli danej kultury na podstawie definicji i norm stosowanych przez nich samych</para></meaning></definition><definition id="UUID8153376d-f0e1-49c3-78b8-0597bf2345fe"><term cmlnle:reference="model etyczny">model etyczny (ang. <foreign xml:lang="en"><term cxlxt:index="foreign">etic model</term></foreign>)</term><meaning id="UUID8ebbf7d4-ac86-4496-66de-99551652b9bc"><para id="UUID7ff0f4ec-4bcc-4d9c-71b4-8138f0103749">bazuje na uniwersalnych pojęciach spoza badanej kultury</para></meaning></definition></glossary></document>