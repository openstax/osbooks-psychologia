<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Wykorzystanie paradygmatu społeczno-kulturowego w terapii﻿</title>
<metadata xmlns:md="http://cnx.rice.edu/mdml">
  <md:content-id>m89495</md:content-id>
  <md:title>Wykorzystanie paradygmatu społeczno-kulturowego w terapii﻿</md:title>
  <md:abstract/>
  <md:uuid>fad64872-c945-4c6a-be00-3229bd1e0ecc</md:uuid>
</metadata>

<content><para id="UUID442b27ee-79b1-4bce-74ef5fd7896e0378">Perspektywa społeczno-kulturowa dotyczy człowieka, jego zachowań oraz objawów powstających w kontekście określonej kultury i otoczenia. Na przykład José jest 18-letnim Latynosem z tradycyjnej rodziny. Pojawił się na terapii z powodu depresji. Już podczas konsultacji wyjawił, że jest gejem i stresuje się, jak powiadomić o tym rodzinę. Wyjawił również, że martwi się, ponieważ według religii, w której się wychował, homoseksualizm jest złem. Jak na José wpływa jego pochodzenie religijne i kulturowe? Jak jego pochodzenie kulturowe może wpłynąć na reakcję jego rodziny, jeśli José powie, że jest gejem?</para><para id="fs-idm38066288">Ponieważ współczesne społeczeństwa często stają się coraz bardziej wieloetniczne i wielorasowe, specjaliści ds. zdrowia psychicznego muszą rozwijać w sobie <term>kompetencje kulturowe</term> (ang. <foreign xml:lang="en"><term cxlxt:index="foreign">cultural competence</term></foreign>) (<link target-id="CNX_Psych_16_05_Ethnic"/>). Oznacza to, że muszą zrozumieć i potrafić zająć się kwestiami związanymi z rasą, kulturą i pochodzeniem etnicznym swoich klientów. Muszą także opracować strategie skutecznego zaspokajania potrzeb różnych populacji, dla których popularne terapie adresowane do osób z kręgu kultury europejskiej mają ograniczone zastosowanie (Sue, 2004). Na przykład doradca, który prowadzi terapię skoncentrowaną na podejmowaniu indywidualnych decyzji, może być nieskuteczny w pomaganiu klientowi chińskiemu z kolektywistycznym podejściem do rozwiązywania problemów, charakterystycznym dla jego kultury pochodzenia (Sue, 2004).</para><para id="fs-idm3779472">Doradztwo i terapia wielokulturowe oferują zarówno doraźną pomoc, jak i terapię, których metody i cele określane są zgodnie z wartościami i doświadczeniami danego kręgu kulturowego. Dzięki temu można rozpoznać utożsamianie się klienta z jego wartościami indywidualnymi, grupowymi oraz uniwersalnymi dla danej kultury. Tym samym w terapii mogą być użyte strategie zarówno uniwersalne, jak i specyficzne dla danej kultury, co zapewnia równowagę pomiędzy indywidualizmem a kolektywizmem w całym procesie diagnozy i leczenia klienta (Sue, 2001).</para><para id="UUID25ba46b0-507a-4025-45e83873a4be479f">Ta perspektywa terapeutyczna już na samym początku leczenia uwzględnia wpływ norm społecznych i kulturowych. Terapeuci korzystający z tej perspektywy współpracują z klientami w celu stworzenia unikatowego podejścia do leczenia, integrującego zarówno wzorce kulturowe klienta, jak i jego konkretną sytuację problemową (Stewart et al., 2012).</para><para id="UUIDf45cfd85-03e9-4eaa-70e9-b558d9c706e2">Perspektywa społeczno-kulturowa może dotyczyć metod pracy w terapii indywidualnej, grupowej, rodzinnej i terapii par.</para><figure id="CNX_Psych_16_05_Ethnic"><media id="UUIDfb4b3409-38f7-4d69-689a-1645c58640a2" alt="A photo montage composed of eight photographs arranged in two parallel rows of four. From the top-left-hand-side, the photos are as follows: a person with a bicycle standing in a rice paddy, three children, three elderly people sitting along a rock wall, four cooks standing around a table, a classroom of students, a group of people seated at a covered outdoor table, two children wearing robes, and two people being held up by other people during a wedding ceremony."><image src="../../media/CNX_Psych_16_05_Ethnic.jpg" mime-type="image/jpeg"/></media><caption id="UUID19f0c5f8-d905-443b-5b7a768fd9406129">Jak twoje przekonania kulturowe i religijne wpływają na twoje podejście do leczenia psychicznego? (Źródło: Staffan Scherz; Alejandra Quintero Sinisterra; Pedro Ribeiro Simões; Agustin Ruiz; Czech Provincial Reconstruction Team; Arian Zwegers; „Wonderlane”/Flickr; Shiraz Chanawala).</caption></figure><note id="fs-idp65169232" type="note" class="psychology link-to-learning"><para id="fs-idm43187488">Obejrzyj ten krótki <link url="http://openstax.org/l/culturalcomp">film</link>, aby dowiedzieć się więcej o kompetencjach kulturowych i terapii z uwzględnieniem aspektów społeczno-kulturowych.</para></note><section id="fs-idm130648864"><title id="UUID07b9f709-4ee7-4d60-673df0dd14eda9e2">Przeszkody w leczeniu</title><para id="a0bd6f78-1079-4403-73ef5605b4e256e4">Według statystyk mniejszości etniczne rzadziej korzystają z usług leczenia psychicznego niż Amerykanie rasy białej z klasy średniej (Alegría et al., 2008; Richman et al., 2007). Dlaczego tak jest? Być może powodem jest dostępność usług zdrowia psychicznego. Mniejszości etniczne i osoby o niskim statusie społeczno-ekonomicznym twierdzą, że takimi barierami są dla nich brak ubezpieczenia, brak możliwości transportu i brak czasu (Thomas i Snowden, 2002). Jednak naukowcy odkryli, że nawet wziąwszy pod uwagę poziom dochodów i czynnik ubezpieczenia, mniejszości etniczne znacznie rzadziej szukają i korzystają z usług w zakresie leczenia psychicznego. Te różnice pozostają istotne nawet wtedy, gdy dostęp do psychoterapii jest porównywalny we wszystkich grupach etnicznych i rasowych (Richman et al., 2007).</para><para id="fs-idp40731952">W badaniu z udziałem tysięcy kobiet stwierdzono, że częstość występowania anoreksji była podobna u różnych ras, ale już <foreign xml:lang="la"><term cxlxt:index="foreign">bulimia nervosa</term></foreign> wśród latynoskich i afroamerykańskich kobiet była bardziej rozpowszechniona niż u kobiet rasy białej (Marques et al., 2011). Chociaż więc te ostatnie mają podobne lub wyższe wskaźniki zaburzeń odżywiania, to kobiety latynoskie i afroamerykańskie cierpiące na te choroby wykazują znacznie mniejszą tendencję do poszukiwania leczenia i angażowania się w nie niż kobiety rasy białej.</para><para id="UUID8f868f93-7f2b-43b0-7541-1422e56fc856">Odkrycia te sugerują ograniczenia w dostępie do opieki zdrowotnej (leczenia klinicznego i konsultacji) w przypadku kobiet latynoskich i afroamerykańskich. Może to być również kwestia niechęci do mówienia o prywatnych sprawach rodziny, braku terapii dwujęzycznych, postrzegania leczenia psychicznego jako stygmatyzującego, a także lęku przed niezrozumieniem i braku edukacji na temat zaburzeń odżywiania.</para><para id="fs-idm21773680">Do zróżnicowania w dostępie do terapii może także przyczyniać się postrzeganie i podejście do usług związanych ze zdrowiem psychicznym. Niedawne badania Kolegium Królewskiego w Londynie (ang. <foreign xml:lang="en"><term cxlxt:index="foreign">King's College London</term></foreign>) wykazały wiele złożonych powodów, dla których ludzie nie szukają leczenia: samowystarczalność i brak potrzeby szukania pomocy, nieuznawanie terapii za skuteczną, obawy o poufność oraz wiele skutków potencjalnej stygmatyzacji i wstydu (Clement et al., 2014).</para><para id="fs-idm47664176">Dodatkowo osoby należące do grup etnicznych, które już zgłaszają obawy dotyczące uprzedzeń i dyskryminacji, rzadziej szukają pomocy w przypadku choroby psychicznej, ponieważ uważają ją za dodatkowe obciążenie (Gary, 2005; Townes et al., 2009; Scott et al., 2011). W jednym z badań, w którym wzięło udział 462 starszych Amerykanów pochodzenia koreańskiego (w wieku powyżej 60 lat), wielu uczestników mówiło o swoich objawach depresji. 71% z nich wyznało jednak, że uważają depresję za oznakę osobistej słabości, a 14% stwierdziło, że posiadanie chorego krewnego przyniosłoby wstyd ich rodzinie (Jang et al., 2009).</para><para id="fs-idm102429456">Różnice językowe stanowią kolejną barierę w leczeniu. W poprzednim badaniu nad nastawieniem Amerykanów koreańskiego pochodzenia wobec podjęcia terapii stwierdzono, że w miejscu, w którym przeprowadzono cytowane badania (Orlando i Tampa na Florydzie), nie było profesjonalistów w zakresie psychoterapii mówiących po koreańsku (Jang et al., 2009). Ze względu na rosnącą liczbę ludzi z różnych środowisk etnicznych terapeuci i psychologowie powinni nabyć wiedzę i umiejętności, aby stać się kompetentnymi także kulturowo (Ahmed et al., 2011). Osoby prowadzące terapię muszą podchodzić do tego procesu w kontekście kultury właściwej dla każdego klienta (Sue i Sue, 2007).</para><note id="fs-idp41678704" type="note" class="psychology dig-deeper"><title id="UUID4ec74846-3351-49df-51f7-0b4bf7b1278a">Postrzeganie psychoterapii</title><para id="fs-idm125937568">Do czasu ukończenia przez dziecko szkoły średniej 20% jego kolegów i koleżanek z klasy — czyli jeden nastolatek na pięcioro — będzie miało problemy ze zdrowiem psychicznym ((U.S. Department of Health and Human Services, 1999), a 8% — czyli około jedno dziecko na dwanaścioro — będzie próbowało popełnić samobójstwo (Centers for Disease Control and Prevention, 2014). Spośród wszystkich osób z klasy doświadczających zaburzeń psychicznych jedynie 20% otrzyma profesjonalną pomoc (U.S. Public Health Service, 2000). Dlaczego tak się dzieje?</para><para id="fs-idm13712640">Wydaje się, że społeczeństwo negatywnie postrzega dzieci i nastolatków z zaburzeniami zdrowia psychicznego. Wyniki ankiet przeprowadzonych przez naukowców z Uniwersytetu Indiany, Uniwersytetu Wirginii i Uniwersytetu Colombia wśród ponad 1300 dorosłych osób w USA wskazują, że ludzie uważają, iż dzieci z depresją są skłonne do przemocy i że jeśli dziecko jest leczone z powodu zaburzenia psychicznego, to jest bardziej prawdopodobne, iż zostanie ono odrzucone przez rówieśników ze szkoły.</para><para id="fs-idm37181936">Innym powszechnym powodem, mocno podkreślanym zwłaszcza w polskich realiach, jest brak dostępu do specjalistycznej opieki zdrowotnej, szczególnie w przypadku dzieci i młodzieży. W Polsce liczba psychiatrów dziecięcych jest dramatycznie mała — wg danych Naczelnej Izby Lekarskiej to jedynie 419 czynnych zawodowo lekarzy (dane za I kwartał 2019 roku). Dla porównania psychiatrów z prawem wykonywania zawodu dla osób dorosłych jest w Polsce dziesięciokrotnie więcej — 4165.</para><para id="UUIDb1cf0ea6-9407-41fd-4aef-df6e6dcb3a0f">Według danych NFZ w całej Polsce jest 37 oddziałów dziennych psychiatrii dzieci i młodzieży. Część województw nie ma podpisanych umów na prowadzenie dziennych oddziałów psychiatrycznych. W kolejce do przyjęcia na oddział całodobowy między marcem a kwietniem 2019 roku czekały 634 osoby. Czas oczekiwania na przyjęcie na oddział psychiatryczny w przypadkach braku bezpośredniego zagrożenia życia to zwykle około miesiąca (mediana to 36 dni), a niechlubny rekord wyniósł 720 dni. W przypadku stanu zagrażającego życiu czas oczekiwania wynosi średnio 12 –13 dni (uśrednione dane ze wszystkich województw w Polsce).</para><para id="UUID6e25fcbd-e588-432b-444f-4ed634750cb1">Średni czas oczekiwania na wizytę u psychiatry dziecięcego to rok w przypadku refundacji NFZ (Raport Watchdog, 2019). W placówkach prywatnych minimalny czas oczekiwania wynosi obecnie 2,5 miesiąca.</para></note></section><section id="fs-idp39220560" class="summary"><title id="d2f369cf-2d92-406d-43cc86175f90bb88">Podsumowanie</title><para id="fs-idm65733152">Perspektywa społeczno-kulturowa dotyczy ciebie, twoich zachowań oraz objawów w kontekście twojej kultury i kraju pochodzenia. Klinicyści stosujący to podejście włączają przekonania kulturowe i religijne do procesu terapeutycznego. Badania wykazały, że w Stanach Zjednoczonych mniejszości etniczne rzadziej korzystają z usług leczenia psychicznego niż ich biali amerykanie z klasy średniej. Przeszkodami w podejmowaniu leczenia są: brak ubezpieczenia zdrowotnego, brak możliwości przemieszczania się i brak czasu, obawy przed leczeniem oraz bariery językowe, a także kulturowy pogląd związany ze stygmatyzowaniem zaburzenia psychicznego.</para></section><section id="fs-idm152424640" class="review-questions"><title id="ba91e189-b852-462d-534809fbc25c812a">Review Questions</title><exercise id="fs-idp27071728"><problem id="fs-idp44780848"><para id="e30e4838-8274-4c92-633cf57c56a95400">Perspektywa społeczno-kulturowa dotyczy człowieka, jego zachowań oraz objawów w kontekście ________.</para><list id="UUIDe5996632-1a89-4ed3-5122-1d5a1c0a1c8f" list-type="enumerated" number-style="upper-alpha"><item id="UUID84efe29a-e478-4172-741e3a48196c1b37"><para id="UUID8b9f5c22-c69b-42c8-79c6fa0c57f8ff78">wykształcenia</para></item><item id="UUID574d2e2c-35ed-4193-6f14afd706943b86"><para id="UUID33c0e275-afe1-4f20-5aebba90563203f2">statusu społeczno-ekonomicznego</para></item><item id="UUID0f105489-f09b-4588-795ce0703c73825c"><para id="UUID5098bda1-69ef-4ea3-5dd263e25675f491">kultury i pochodzenia</para></item><item id="d1aa16b4-2767-4002-62a1a3c0c8af85cf"><para id="UUID18294291-6f03-4c86-50d72f75cf8262fc">wieku</para></item></list></problem><solution id="fs-idp25520640"><para id="fs-idm50398464">C</para></solution></exercise><exercise id="fs-idm127432976"><problem id="fs-idm89029200"><para id="f08a9357-fd34-457c-6ee7fe72dd61f49e">Który z poniższych czynników NIE jest przeszkodą w podjęciu leczenia psychicznego?</para><list id="UUIDc48c9071-7f57-431c-5a68-6732bd3eb4b9" list-type="enumerated" number-style="upper-alpha"><item id="d3de5f54-1327-4cd3-674856733867709b"><para id="UUID2c5a2607-d9a8-4624-5882a7b59b7d66f6">obawa przed leczeniem</para></item><item id="ac12b2ac-f68d-4413-50dd62362783d4bd"><para id="bf446306-5c5a-4496-45b968adece507c6">język</para></item><item id="b60f4e0a-b6d4-4fbc-6782d4239be927ac"><para id="e24bfadf-ada0-45ea-73cb33adac0bb69a">środek transportu</para></item><item id="f28720d5-656c-42d4-71ed184eb9278968"><para id="UUID83263a05-e59b-4a7b-5a9126183492286e">bycie członkiem większości etnicznej</para></item></list></problem><solution id="fs-idm45168592"><para id="fs-idp39550128">D</para></solution></exercise></section><section id="fs-idm152536688" class="critical-thinking"><title id="UUID25031db5-82a8-4073-6247ee8933432198">Critical Thinking Question</title><exercise id="fs-idp28309280"><problem id="fs-idp28324320"><para id="fs-idm112829424">Lashawn to 24-letnia Afroamerykanka od lat zmagająca się z bulimią. Wie, że ma problem, ale nie chce pójść na psychoterapię. Z jakich możliwych powodów Lashawn waha się szukać fachowej pomocy?</para></problem><solution id="fs-idp90589792"><para id="e18b4579-e6f4-447e-6d800ec23b6da0f3">Jednym z powodów może być to, że jej kultura uważa chorobę psychiczną za piętno. Poza tym Lashawn być może nie ma ubezpieczenia i martwi się kosztami terapii. Może się też obawiać, że biały doradca nie zrozumie problemów związanych z jej pochodzeniem kulturowym, więc nie będzie mogła się przed nim otworzyć. Być może wierzy, że jest samowystarczalna, i wmawia sobie sobie, że jest silną kobietą, która może samodzielnie rozwiązać swój problem bez uciekania się do pomocy terapeuty.</para></solution></exercise></section><section id="fs-idm116651408" class="personal-application"><title id="ab71ab68-718c-4b78-51e57ce21d6f1d49">Personal Application Question</title><exercise id="fs-idm49035264"><problem id="fs-idp1469696"><para id="fs-idm64767728">A jakie jest twoje podejście do podjęcia terapii? Czy impulsem do szukania leczenia byłyby dla ciebie uciążliwe objawy lub problemy z funkcjonowaniem w życiu? Uzasadnij dlaczego. W jaki sposób według ciebie twoje przekonania kulturowe i/lub religijne wpływają na twoje zdanie o interwencji psychologicznej?</para></problem></exercise></section></content><glossary><definition id="fs-idm157002112"><term cmlnle:reference="kompetencje kulturowe">kompetencje kulturowe (ang. cultural competence)</term><meaning id="UUIDf9412c3d-c542-4a02-6af3-db3c43729f13"><para id="UUID10ad1269-7274-41d6-4cd646bac749a539">ujmowanie przez terapeutę w procesie terapii specyfiki osoby wynikającej z jej przynależności etnicznej i kultury kraju pochodzenia</para></meaning></definition></glossary></document>