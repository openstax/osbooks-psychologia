<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Sposoby leczenia</title>
<metadata xmlns:md="http://cnx.rice.edu/mdml">
  <md:content-id>m89467</md:content-id>
  <md:title>Sposoby leczenia</md:title>
  <md:abstract/>
  <md:uuid>8f8d7eef-9362-4e7f-b0f0-a28235079440</md:uuid>
</metadata>

<content><para id="fs-idm38385040"><term cmlnle:reference="konsultacja">Konsultacją</term> (ang. <foreign xml:lang="en"><term cxlxt:index="foreign">consultation</term></foreign>) terapeuci nazywają pierwszą wizytę klienta, rozpoczynającą terapię. Podczas niej terapeuta zbiera szczegółowe informacje, żeby móc zająć się najpilniejszymi potrzebami klienta: zapoznaje się z jego problemem, omawia system wsparcia. Terapeuta informuje klienta o poufności, opłatach i o tym, czego może się spodziewać w trakcie leczenia. <term cmlnle:reference="poufność">Poufność</term> (ang. <foreign xml:lang="en"><term cxlxt:index="foreign">confidentiality</term></foreign>) oznacza, że terapeuta nie może ujawniać treści rozmowy z klientem osobom trzecim, chyba że będzie do tego upoważniony lub prawo mu na to zezwoli. Podczas konsultacji terapeuta i klient wspólnie ustalają cele leczenia. Następnie zostaje opracowany plan terapii, zwykle z konkretnymi, jasno sprecyzowanymi celami. Ponadto terapeuta i klient omawiają, co będzie wyznacznikiem sukcesu leczenia i ile wyniesie szacunkowy czas terapii. Istnieje kilka różnych sposobów (modalności) leczenia (<link target-id="CNX_Psych_16_03_OneonOne"/>). Najpopularniejsze są: terapia indywidualna, terapia rodzin, terapia par oraz terapia grupowa.</para><figure id="CNX_Psych_16_03_OneonOne"><media id="UUID2ae06bbc-8942-4282-684e-266595105451" alt="Two photographs are shown. Photograph A depicts two people in conversation. Photograph B depicts a large group of people sitting in a circle on the beach."><image src="../../media/CNX_Psych_16_03_OneonOne.jpg" mime-type="image/jpeg"/></media><caption id="UUID41be14c0-7581-41e6-65672a091586cf3c">Terapia może się odbywać (a) pomiędzy dwiema osobami: terapeutą i klientem, lub (b) w grupie osób. (Źródło (a): Connor Ashleigh, AusAID/Department of Foreign Affairs and Trade).</caption></figure><section id="fs-idm107115968"><title id="UUID34f90b5c-edb9-4081-782f6d43423bcaef">Terapia indywidualna</title><para id="fs-idm188965440"><term cmlnle:reference="terapia indywidualna">Terapia indywidualna</term> (ang. <foreign xml:lang="en"><term cxlxt:index="foreign">individual therapy</term></foreign>) jest znana także jako psychoterapia indywidualna lub doradztwo indywidualne, czyli spotkanie terapeuty z klientem (które zazwyczaj trwa od 45 minut do 1 godziny). Spotkania te przeważnie odbywają się co tydzień lub co dwa tygodnie, a sesje są prowadzone w dyskretnym i bezpiecznym otoczeniu (<link target-id="CNX_Psych_16_03_HandHead"/>). Terapeuta pracuje z klientami, aby pomóc im: odkryć ich uczucia, przejść przez wyzwania życiowe, wybrać te aspekty siebie i swojego życia, które chcą zmienić, oraz wyznaczyć kroki, które pomogą im zmierzać w kierunku tych zmian. Klient może spotykać się z terapeutą tylko na kilku sesjach lub może uczestniczyć w indywidualnych spotkaniach terapeutycznych przez rok lub dłużej. Czas spędzony na terapii zależy od potrzeb klienta, a także od jego osobistych celów.</para><figure id="CNX_Psych_16_03_HandHead"><media id="UUIDd121f750-0144-4d15-7718-43df0051d3b7" alt="A photograph depicting a woman in a therapy session with her therapist is shown."><image src="../../media/CNX_Psych_16_03_HandHead.jpg" mime-type="image/jpeg"/></media><caption id="UUID9595bfd7-d245-44b1-709e5e1640053b66">Podczas sesji terapii indywidualnej klientka i wyszkolona terapeutka pracują jako zespół. (Źródło: Alan Cleaver).</caption></figure></section><section id="fs-idm91465696"><title id="UUID07ef9e02-a8fd-43d8-5a358525a961ce58">Terapia grupowa</title><para id="fs-idm122967136"><term cmlnle:reference="terapia grupowa">Terapia grupowa</term> (ang. <foreign xml:lang="en"><term cxlxt:index="foreign">group therapy</term></foreign>) to przestrzeń, w której terapeuta spotyka się z kilkoma klientami mającymi podobne problemy (<link target-id="CNX_Psych_16_03_Group"/>). Kiedy na terapię grupową uczęszczają dzieci, szczególnie ważne jest dopasowanie ich do siebie według wieku i problemów. Jedną z korzyści terapii grupowej jest to, że może ona zmniejszyć wstyd i izolację klienta z powodu jego problemu, oferując jednocześnie potrzebne wsparcie ze strony terapeuty i innych członków grupy (APA, 2014). Na przykład dziewięcioletnie dziecko po doświadczeniu wykorzystywania seksualnego może czuć się bardzo zażenowane i zawstydzone. Jeśli jednak zostanie umieszczone w grupie z innymi dziećmi wykorzystywanymi seksualnie, zrozumie, że nie jest w tym osamotnione. Dziecko zmagające się ze słabymi umiejętnościami społecznymi prawdopodobnie bardzo skorzystałoby z terapii w grupie posiadającej opracowany program nauczania wspierający konkretne umiejętności. Kobieta cierpiąca na depresję poporodową może czuć się mniej winna i bardziej wspierana, kiedy jest w grupie z kobietami zmagającymi się z podobnym problemem.</para><para id="fs-idm167732176">Terapia grupowa ma również określone ograniczenia. Członkowie grupy mogą bać się mówić do obcych ludzi, ponieważ dzielenie się tajemnicami i problemami z całkowicie nieznajomymi osobami może być stresujące i przytłaczające. Między członkami grupy mogą wystąpić konflikty charakterologiczne i kłótnie. Mogą pojawić się również obawy dotyczące poufności: członek grupy może podzielić się z kimś spoza grupy tym, co inny uczestnik powiedział na sesji terapeutycznej.</para><figure id="CNX_Psych_16_03_Group"><media id="UUID0b0568e1-7a15-40ac-47c7-b599896a2cda" alt="A group of people arranged in a circle having a conversation is shown."><image src="../../media/CNX_Psych_16_03_Groupn.jpg" mime-type="image/jpeg"/></media><caption id="UUID767f6a85-78ea-449d-45d31aee15b08a12">W terapii grupowej zazwyczaj 5–10 osób spotyka się z wyszkolonym terapeutą, aby omówić ich wspólny problem, np. rozwód, żałobę, zaburzenia odżywiania, nadużywanie substancji odurzających lub nieumiejętność radzenia sobie z gniewem. (Źródło: Cory Zanker).</caption></figure><para id="fs-idm192167200">Kolejną zaletą terapii grupowej jest to, że członkowie mogą skonfrontować swoje wzorce postępowania. Osobom z niektórymi rodzajami problemów, np. sprawcom przemocy seksualnej, zalecana jest terapia grupowa. Uważa się, że w przypadku tych osób leczenie grupowe ma kilka zalet:</para><quote id="eip-idp168736"><para id="fs-idm11379360">Leczenie grupowe jest tańsze niż leczenie indywidualne, terapia par czy rodzinna. Sprawcy przemocy seksualnej często czują się swobodniej, wyznając i omawiając swoje przestępstwa w grupie terapeutycznej, gdzie inni prezentują otwartość. Klienci często akceptują opinie o swoim zachowaniu chętniej od innych członków grupy niż od terapeutów. I w końcu klienci mogą ćwiczyć umiejętności społeczne w warunkach terapii grupowej (McGrath et al., 2009)</para></quote><para id="fs-idm45049776">Grupy o silnym elemencie edukacyjnym nazywane są „grupami psychoedukacyjnymi”. Na przykład grupa dzieci, których rodzice chorują na raka, może wyczerpująco omawiać, czym jest nowotwór, analizować rodzaje jego leczenia oraz skutki uboczne terapii, na przykład wypadanie włosów. Często sesje terapii grupowej z dziećmi odbywają się w szkole. Kieruje nimi pedagog szkolny, psycholog szkolny lub specjalista z zewnątrz. Grupy te mogą koncentrować się na lęku przed klasówką, izolacji społecznej, poczuciu własnej wartości, problemie znęcania się nad słabszymi lub niepowodzenia szkolnego (Shechtman, 2002). Niezależnie od tego, czy grupa spotyka się w szkole, czy w gabinecie terapeutycznym, terapia grupowa okazuje się skuteczna w przypadku dzieci, które zmagają się z wieloma wyzwaniami (Shechtman, 2002).</para><para id="fs-idm37368992">Podczas sesji grupowej wszyscy jej uczestnicy mogą zastanowić się nad problemem lub trudnościami danej osoby, a niektórzy z grupy mogą podzielić się tym, co oni zrobili w takiej samej sytuacji. Kiedy prowadzący terapię czuwa nad przebiegiem sesji, zawsze upewnia się, że wszyscy korzystają i uczestniczą w spotkaniu oraz że żadna osoba nie podporządkowuje sobie całej sesji.</para><para id="UUIDd778739b-ac5f-4bbd-6750-e2301df8651f">Grupy mogą być organizowane na różne sposoby: niektóre mają nadrzędny temat lub cel, niektóre mają ograniczony czas, inne są otwarte na nowych członków i pozwalają ludziom przychodzić i odchodzić, a niektóre są zamknięte. Niektóre grupy mają zaplanowane działania i cele, podczas gdy inne są nieustrukturyzowane, tzn. nie mają konkretnego planu, a ich członkowie sami decydują, w jaki sposób grupa spędzi czas i na jakich celach się skoncentruje. Może to stać się złożonym i emocjonalnie zabarwionym procesem, ale jest również okazją do rozwoju osobistego (Page i Berkow, 1994).</para></section><section id="fs-idm179627744"><title id="UUID55c214a4-2a16-4c1c-4b3efcde065fced1">Terapia par (terapia małżeńska)</title><para id="fs-idm37369776"><term cmlnle:reference="terapia par">Terapia par</term> (ang. <foreign xml:lang="en"><term cxlxt:index="foreign">couples therapy</term></foreign>) wymaga zaangażowania obu będących w związku osób, które mają w nim trudności i próbują je rozwiązać (<link target-id="CNX_Psych_16_02_Cognitive"/>). Para ta może chodzić ze sobą, być w związku partnerskim, być narzeczeństwem lub małżeństwem.</para><para id="UUID007bb320-17df-4b43-60df-c037a1de6e62">Para spotyka się z terapeutą, aby omówić te konflikty i/lub aspekty swojego związku, które chce zmienić. Terapeuta pomaga im zobaczyć, jak ich rodziny, pochodzenie, osobiste przekonania i działania wpływają na ten związek. Często terapeuta próbuje pomóc danej parze rozwiązać jej problemy, a także wdrożyć strategie, które doprowadzą do zdrowszego i szczęśliwszego związku, np. nauczyć, jak słuchać siebie wzajemnie, jak się kłócić i jak wyrażać uczucia. Czasami jednak po pracy z prowadzącym terapię para zdaje sobie sprawę, że jest zbyt niedopasowana i decyduje się na separację. Niektóre pary szukają terapii, aby rozwiązać swoje problemy, podczas gdy inne biorą udział w terapii, aby ustalić, czy bycie razem jest najlepszym rozwiązaniem. Terapie związków niestabilnych i będących w mocnym konflikcie mogą okazać się trudne. I rzeczywiście, psychologowie <term cmlnle:reference="Pearson, Peter" cxlxt:index="name" cxlxt:name="Pearson, Peter">Peter Pearson</term> i <term cmlnle:reference="Bader, Ellyn" cxlxt:index="name" cxlxt:name="Bader, Ellyn">Ellyn Bader</term>, którzy założyli <term>Instytut dla Par</term> (ang. <foreign xml:lang="en"><term cxlxt:index="foreign">Couples Institute</term></foreign>) w Palo Alto w Kalifornii, porównali doświadczenia prowadzenia sesji z parami do „pilotowania helikoptera podczas huraganu” (Weil, 2012).</para><figure id="CNX_Psych_16_02_Cognitive"><media id="UUIDf4154459-5549-4c15-4cac-13ab35b362d8" alt="A photograph shows two people talking to a third person."><image src="../../media/CNX_Psych_16_03_Couple.jpg" mime-type="image/jpeg"/></media><caption id="UUID8a3f18f6-6ad5-4125-48fbfb5b71bc166c">W poradni dla par terapeuta pomaga ludziom przepracować ich relację. (Źródło: Cory Zanker).</caption></figure></section><section id="fs-idp4488464"><title id="UUID5a2a5ff6-6e72-4298-741c524e63222a8d">Terapia rodzin</title><para id="fs-idm92503904"><term cmlnle:reference="terapia rodzin">Terapia rodzin</term> (ang. <foreign xml:lang="en"><term cxlxt:index="foreign">family therapy</term></foreign>) jest specjalną formą terapii grupowej, ponieważ uczestnikami są członkowie jednej lub więcej rodzin. Chociaż istnieje wiele kierunków akademickich w terapii rodzinnej, jednym z najbardziej dominujących jest podejście systemowe. Rodzina jest tu postrzegana jako zorganizowany system, czyli każda osoba w nim wnosi swój wkład, tworzy i podtrzymuje procesy, które kształtują zachowania (Minuchin, 1985). Każdy członek rodziny ma wpływ na pozostałych, a także jest pod ich wpływem. Celem tego podejścia jest pobudzenie rozwoju każdego członka rodziny, a przez to całej rodziny.</para><para id="fs-idm60534144">Często do konfliktu mogą prowadzić dysfunkcyjne wzorce komunikacji, które rozwijają się między osobami w rodzinie. Rodzina z taką właśnie dynamiką może woleć wspólne uczestnictwo w terapii od sesji indywidualnych. W wielu przypadkach jeden członek rodziny zmaga się z problemami, które mają szkodliwy wpływ na wszystkich; na przykład depresja matki, zaburzenia odżywiania nastoletniej córki lub uzależnienie ojca od alkoholu mogą wpływać na każdą osobę w rodzinie. Terapeuta powinien współpracować więc z nimi wszystkimi, aby pomóc im poradzić sobie z danym problemem, a w przypadku osoby z danym problemem wspierać ją w jego rozwiązaniu i inspirować ją do rozwoju osobistego.</para><para id="fs-idm46678176">W przypadku terapii rodzin na leczenie przychodzi rodzina nuklearna (tj. rodzice i dzieci) lub rodzina nuklearna powiększona o mieszkające z nią osoby (np. dziadek). Terapeuci rodzinni współpracują z każdą z tych osób w celu uzdrowienia całej rodziny. Istnieje kilka różnych rodzajów terapii rodzinnej. <term cmlnle:reference="strukturalna terapia rodzinna">Strukturalna terapia rodzinna</term> (ang. <foreign xml:lang="en"><term cxlxt:index="foreign">structural family therapy</term></foreign>) to proces, w którym terapeuta bada i omawia granice i strukturę rodziny: kto w niej ustanawia reguły, kto z kim śpi w łóżku, w jaki sposób podejmowane są decyzje i gdzie znajdują się granice wewnątrz rodziny. W niektórych rodzinach rodzice nie współpracują przy ustanawianiu zasad albo jedno z rodziców może podważać autorytet drugiego, co doprowadza dzieci do wyładowywania się. Terapeuta pomaga im rozwiązać te problemy i nauczyć się skuteczniejszej komunikacji.</para><note id="fs-idm6211696" type="note" class="psychology link-to-learning"><para id="fs-idm127045136">Obejrzyj ten <link url="http://openstax.org/l/Sfamily">film</link> przedstawiający sesję strukturalnej terapii rodzinnej.</para></note><para id="fs-idm33526032"><term cmlnle:reference="strategiczna terapia rodzinna">Strategiczna terapia rodzinna</term> (ang. <foreign xml:lang="en"><term cxlxt:index="foreign">strategic family therapy</term></foreign>) to leczenie, którego celem jest zajęcie się konkretnymi problemami w rodzinie, które można rozwiązać w stosunkowo krótkim czasie. Terapeuta prowadzi sesje terapeutyczne i zazwyczaj opracowuje szczegółowe podejście do rozwiązania problemu dla każdego z członków rodziny (Madanes, 1991).</para></section><section id="fs-idm146412176" class="summary"><title id="d2e965d4-08b1-4507-40128ca3f85fc94e">Podsumowanie</title><para id="fs-idm23471376">Istnieje kilka sposobów leczenia: najpopularniejsze z nich to terapia indywidualna, terapia grupowa, terapia par i terapia rodzinna. Podczas sesji terapii indywidualnej klient i wykształcony terapeuta pracują w parze. W terapii grupowej zazwyczaj 5–10 osób spotyka się z wyszkolonym terapeutą, aby omówić ich wspólny problem (np. rozwód, żałobę, zaburzenia odżywiania, nadużywanie substancji odurzających lub nieumiejętność radzenia sobie z gniewem). Terapia par oznacza pomoc dwóm osobom będącym w bliskim związku, mającym trudności i próbującym je rozwiązać. Para oznacza dwie osoby, które ze sobą chodzą lub są w związku partnerskim, są narzeczeństwem albo małżeństwem. Terapeuta pomaga im w rozwiązywaniu ich problemów oraz wdrażaniu strategii, które doprowadzą je do zdrowszego i szczęśliwszego związku. Terapia rodzinna jest specjalną formą terapii grupowej. Taka grupa terapeutyczna składa się z co najmniej jednej rodziny. Celem tego podejścia jest zwiększenie rozwoju każdego członka rodziny oraz rodziny jako całości.</para></section><section id="fs-idm172726304" class="review-questions"><title id="cc072c0c-f323-470c-5cbe5eb4660fed08">Review Questions</title><exercise id="fs-idm161631280"><problem id="fs-idm32996992"><para id="fs-idm10090576">Taki sposób leczenia, w którym 5–10 ludzi z tym samym problemem lub lękiem zbiera się razem z wyszkolonym prowadzącym, znany jest jako ________.</para><list id="UUID22bc1e22-613c-414a-4c2e-4ee60c580ec1" list-type="enumerated" number-style="upper-alpha"><item id="UUID3531f5c6-ec4e-4c3e-6eed-b2ddc6f44d6c"><para id="UUID25010ad4-15bb-489b-529b042b2e28fc09">terapia rodzin</para></item><item id="UUID69d75828-5931-48d9-7079-c3a891e12979"><para id="UUID8edc51de-df4e-4b4e-569d70bacc9eefa3">terapia par</para></item><item id="UUID967960bd-c857-499b-5415-bd0eab5c4b29"><para id="a3427133-041f-49d4-50b8d51896b1337a">terapia grupowa</para></item><item id="UUID60ea28b7-c581-4b7d-595b-46378241044a"><para id="UUID0cf330cc-7daf-4987-6d80381af1be2477">grupa samopomocowa</para></item></list></problem><solution id="fs-idp14880208"><para id="fs-idm124923504">C</para></solution></exercise><exercise id="fs-idm109208208"><problem id="fs-idm34833072"><para id="fs-idm234202096">Co dzieje się podczas konsultacji (pierwszej sesji terapeutycznej)?</para><list id="UUID3fa24741-6f0c-4c03-6a60-85f9b60a57d8" list-type="enumerated" number-style="upper-alpha"><item id="dbd788e1-f319-4530-51739ee27c8a5668"><para id="UUID993a7f75-44d4-44c1-7a307551e70266c7">Terapeuta zbiera szczegółowe informacje, żeby móc zająć się najpilniejszymi potrzebami klienta: zapoznaje się z jego problemem, omawiają wspólnie system wsparcia klienta. Terapeuta informuje klienta o poufności, opłatach i o tym, czego może się spodziewać w trakcie leczenia.</para></item><item id="UUID96172584-8fc4-4cb7-63801eb01ff1af19"><para id="cbdae146-7a02-4c63-6e2765d70d366ed1">Terapeuta kieruje tym, co dzieje się podczas sesji terapeutycznej, i opracowuje szczegółowe podejście do rozwiązania problemu przedstawionego przez każdego uczestnika.</para></item><item id="UUID1f075996-3087-4a5c-408d5a72e4c81ad1"><para id="d60d11fc-04c3-4c4e-76fa98b28762ab0a">Terapeuta spotyka się z parą, aby pomóc jej zobaczyć, jak rodzina, pochodzenie oraz osobiste przekonania i działania wpływają na związek.</para></item><item id="eae53a48-c47b-4396-602bdfb95a686600"><para id="UUID2e900263-e86d-4be7-575de511d9083d28">Terapeuta bada i omawia z rodziną jej granice i strukturę: na przykład, kto ustanawia reguły funkcjonowania, kto z kim śpi w łóżku, jak podejmowane są decyzje.</para></item></list></problem><solution id="fs-idm93619600"><para id="fs-idm203045168">A</para></solution></exercise></section><section id="fs-idm91438624" class="critical-thinking"><title id="UUID255b974a-2b52-4084-52201c741bc4e2b7">Critical Thinking Question</title><exercise id="fs-idm108305488"><problem id="fs-idm96930080"><para id="fs-idm136650352">Przedstaw podobieństwa i różnice między terapiami indywidualną i grupową.</para></problem><solution id="fs-idm48178688"><para id="UUID39f60fd3-704e-46a1-72612ca9ef6a0471">Podczas indywidualnej sesji terapeutycznej klient pracuje w parze z wykształconym terapeutą. W terapii grupowej zaś zazwyczaj 5–10 osób spotyka się z wyszkolonym terapeutą grupowym, aby omówić wspólny problem grupy, np. rozwód, żałobę, zaburzenia odżywiania, nadużywanie substancji odurzających lub nieumiejętność radzenia sobie z gniewem.</para></solution></exercise></section><section id="fs-idm16424720" class="personal-application"><title id="UUID9f74ec01-c644-43d0-5e222559d202c6d9">Personal Application</title><exercise id="fs-idp13199488"><problem id="fs-idm157115744"><para id="UUID54bb8abc-3ded-41cc-7649295ceaf38b05">Twoja bliska przyjaciółka zwierza ci się, że martwi się o swoją kuzynkę. Kuzynka nastolatka ostatnio ciągle wraca do domu po ustalonej godzinie, w dodatku chyba pod wpływem alkoholu. Jaki rodzaj terapii twoim zdaniem byłby najlepszy dla dziewczyny? Dlaczego tę właśnie metodę podpowiesz swojej przyjaciółce?</para></problem></exercise></section></content><glossary><definition id="fs-idm166362864"><term cmlnle:reference="poufność">poufność (ang. confidentiality)</term><meaning id="UUIDde3164fd-8628-4f7d-51ea-320bc6574e7d"><para id="UUID58ccbcfa-f0d0-4b11-6a0ae4377297a5ae">zasada poufności w terapii zakłada, że terapeuta ma obowiązek dbać o tajemnicę procesu psychoterapeutycznego, co oznacza zachowanie niejawności wszystkich informacji przekazywanych przez klienta oraz faktu jego udziału w procesie psychoterapii; zasada ta może zostać uchylona na wniosek samego pacjenta lub na wniosek sądu (w przypadku niebezpieczeństwa związanego z zagrożeniem jego życia lub życia czy zdrowia innych osób)</para></meaning></definition><definition id="fs-idm163779184"><term cmlnle:reference="terapia par">terapia par (ang. <foreign xml:lang="en"><term cxlxt:index="foreign">couples therapy</term></foreign>)</term><meaning id="UUIDe9b82e8f-ea6c-430d-59d4-cb2af822c312"><para id="UUID2c773da7-a5a2-4ef8-779e261452b28cbd">terapia par (małżeńska) jest formą psychoterapii, w której uczestniczy małżeństwo lub osoby pozostające w związku partnerskim; terapie par prowadzone są według różnych metod psychoterapii, w zależności od praktyki psychoterapeuty; terapia pozwala parze poradzić sobie z aktualnym kryzysem, nieporozumieniami, poprawić wzajemną komunikację, zrozumienie, wyrażanie potrzeb i uczuć, a tym samym przekłada się na polepszenie wzajemnych relacji</para></meaning></definition><definition id="fs-idm158882752"><term cmlnle:reference="terapia rodzin">terapia rodzin (ang. <foreign xml:lang="en"><term cxlxt:index="foreign">family therapy</term></foreign>)</term><meaning id="UUID7818282a-3351-42fd-4a08-73d2037fc8c1"><para id="UUID87d9cfd1-00f0-45b9-7d5237339ed3ae17">terapia rodzin jest formą psychoterapii, w której uczestniczą członkowie rodziny; opiera się na podejściu systemowym, tj. założeniu, że za trudności odpowiada geneza i aktualna dynamika całego systemu rodzinnego, wzajemnie na siebie wpływającego</para></meaning></definition><definition id="fs-idm166388912"><term cmlnle:reference="terapia grupowa">terapia grupowa (ang. <foreign xml:lang="en"><term cxlxt:index="foreign">group therapy</term></foreign>)</term><meaning id="UUIDb6d759ff-3bba-4de0-7b27-1c7e4940c477"><para id="UUID5eac0667-b47a-41d6-7a52d165c7306e8f">forma psychoterapii w grupie (zazwyczaj 5-10 osób); prowadzona jest według różnych metod psychoterapii, w zależności od praktyki psychoterapeuty; polecana jest zwłaszcza w przypadku problemów w relacjach; dzięki dynamice i interakcjom zachodzącym między uczestnikami grupy osoba może na żywo zaobserwować swoje funkcjonowanie wśród innych osób</para></meaning></definition><definition id="fs-idm188563968"><term cmlnle:reference="terapia indywidualna">terapia indywidualna (ang. <foreign xml:lang="en"><term cxlxt:index="foreign">individual therapy</term></foreign>)</term><meaning id="UUIDf0d98a36-473e-4c5f-5a05-bbae302623e7"><para id="UUID3d8c601f-d800-4e2d-7e5ff76c43a3e434">forma psychoterapii w parze terapeuta-klient</para></meaning></definition><definition id="fs-idm86137248"><term cmlnle:reference="konsultacja">konsultacja (ang. <foreign xml:lang="en"><term cxlxt:index="foreign">consultation</term></foreign>)</term><meaning id="UUID647dff6f-6d91-418e-5ab0-29c4dd779901"><para id="d8daeda9-435b-4459-6484cbd304781034">początkowe spotkania terapeuty i klienta, mające na celu wzajemne poznanie się, omówienie trudności klienta, jego oczekiwania oraz możliwości pomocy w jego problemie. Zazwyczaj obejmuje 2-5 spotkań</para></meaning></definition><definition id="fs-idm92679504"><term cmlnle:reference="strategiczna terapia rodzinna">strategiczna terapia rodzinna (ang. <foreign xml:lang="en"><term cxlxt:index="foreign">strategic family therapy</term></foreign>)</term><meaning id="UUID93cc9077-886a-42b3-40cb-dae6cd0375ee"><para id="d43914f7-e829-4a61-7929b7711cbfac8a">jedna z odmian terapii systemowej, skoncentrowana na rozwiązaniu problemu; przyjmuje wszystkie podstawowe założenia ogólnej teorii systemowej oraz podstawowe tezy teorii komunikacji; rodzina ujmowana jest jako system interpersonalny; problemy indywidualne traktowane są jako manifestacja zaburzenia systemu rodzinnego</para></meaning></definition><definition id="fs-idm53428592"><term cmlnle:reference="strukturalna terapia rodzinna">strukturalna terapia rodzinna (ang. <foreign xml:lang="en"><term cxlxt:index="foreign">structural family therapy</term></foreign>)</term><meaning id="UUIDe470077e-8946-479c-514d-1c6b6cdb8b46"><para id="e505db3f-2535-4442-4c307385ee4b201c">jedna z odmian terapii systemowej, koncentrująca się na strukturze rodziny, tj. wzajemnych interakcjach między członkami rodziny, oczekiwaniach i panujących zasadach</para></meaning></definition></glossary></document>