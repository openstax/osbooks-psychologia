<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Na czym polega proces uczenia się?</title>
<metadata xmlns:md="http://cnx.rice.edu/mdml">
  <md:content-id>m89641</md:content-id>
  <md:title>Na czym polega proces uczenia się?</md:title>
  <md:abstract/>
  <md:uuid>1d113fd0-ac29-4df9-8a1d-c124b36ea159</md:uuid>
</metadata>

<content><para id="UUID4284dadf-457f-42eb-5de3d26086181515">Noworodki ssą pierś matki. Psy strząsają wodę z mokrego futra, łososie płyną pod prąd rzeki, aby odbyć tarło, pająki przędą skomplikowane sieci, a ptaki budują gniazda i migrują, kiedy zbliża się zima. Co łączy te pozornie niepowiązane zachowania? Wszystkie one są zachowaniami <emphasis effect="italics">niewyuczonymi</emphasis>. Zarówno instynkty, jak i odruchy są wrodzonymi (niewyuczonymi) zachowaniami istot żywych. <term cmlnle:reference="odruch">Odruchy</term> (ang. <foreign xml:lang="en"><term cxlxt:index="foreign">reflex</term></foreign>) to reakcje motoryczne lub neuronalne na określone bodźce pochodzące z otoczenia. Są zazwyczaj prostsze od instynktów, wiążą się z aktywnością określonych części ciała i układów (np. odruch kolanowy i skurcz źrenicy w jasnym świetle) oraz angażują bardziej prymitywne obszary ośrodkowego układu nerwowego (np. rdzeń kręgowy oraz rdzeń przedłużony). <term cmlnle:reference="instynkt">Instynkty</term> (ang. <foreign xml:lang="en"><term cxlxt:index="foreign">instinct</term></foreign>) to zaś wrodzone zachowania, które w przeciwieństwie do odruchów są wywoływane przez szerszy kontekst zdarzeń, takich jak dojrzewanie i zmiana pór roku. Są to bardziej złożone wzorce zachowań, obejmujące ruch organizmu jako całości (np. aktywność seksualna i migracja), którymi zajmują się wyższe ośrodki mózgowe.</para><para id="fs-idp18378848">Zarówno odruchy, jak i instynkty pomagają organizmowi dostosować się do otoczenia bez konieczności uczenia się. Na przykład każdy zdrowy noworodek ma odruch ssania. Nikt nie uczy dziecka ssać, tak jak nikt nie uczy żółwiątka morskiego przemieszczać się w kierunku oceanu. Uczenie się, podobnie jak odruchy i instynkty, pozwala istotom żywym przystosować się do środowiska. W przeciwieństwie do instynktów i odruchów zachowania wyuczone wiążą się ze zmianami i doświadczeniem: <term>uczenie się</term> (ang. <foreign xml:lang="en"><term cxlxt:index="foreign">learning</term></foreign>) jest względnie trwałą zmianą zachowania lub wiedzy wynikającą z indywidualnego doświadczenia. Inaczej niż w przypadku omawianych wcześniej zachowań wrodzonych uczenie się wymaga zdobywania wiedzy i umiejętności poprzez doświadczenie. Powróćmy do scenki z surfowaniem: Julian będzie musiał przez długi czas trenować na desce surfingowej, zanim nauczy się pływać na falach jak jego ojciec.</para><para id="fs-idp127640192">Nauka surfowania, a także czegokolwiek innego, co wymaga złożonego procesu uczenia się (np. studiowanie wszystkich działów psychologii), obejmuje złożoną interakcję procesów świadomych i nieświadomych. Zazwyczaj badano uczenie się pod kątem jego najprostszych składowych — skojarzeń, które nasze umysły automatycznie tworzą między wydarzeniami. Umysły mają naturalną skłonność do łączenia zdarzeń występujących blisko siebie lub kolejno po sobie. <term cmlnle:reference="uczenie się skojarzeniowe">Uczenie się skojarzeniowe</term> (inaczej <term>uczenie się asocjacyjne</term>) (ang. <foreign xml:lang="en"><term cxlxt:index="foreign">associative learning</term></foreign>) pojawia się, gdy człowiek tworzy powiązania między bodźcami lub zdarzeniami, które współwystępują w danym środowisku.<emphasis effect="bold"> </emphasis>Jak niedługo wyjaśnimy, uczenie się asocjacyjne (skojarzeniowe) jest kluczowe dla wszystkich trzech podstawowych rodzajów uczenia się omówionych w tym rozdziale; warunkowanie klasyczne zwykle angażuje procesy nieświadome, warunkowanie sprawcze (czasami określane jako <emphasis effect="italics">instrumentalne</emphasis>) przeważnie łączy się z procesami świadomymi, a uczenie się przez obserwację do wszystkich podstawowych procesów skojarzeniowych, zarówno świadomych, jak i nieświadomych, dorzuca warstwy społeczną i poznawczą. Te rodzaje uczenia się zostaną omówione szczegółowo w dalszej części rozdziału. Poniżej przedstawiamy krótką charakterystykę mechanizmów uczenia się.</para><para id="UUID9e6af9b2-773f-437e-6ca6-5ca444a2a3c8">W warunkowaniu klasycznym, znanym również jako warunkowanie pawłowowskie (od nazwiska jego odkrywcy <term cmlnle:reference="Pawłow, Iwan (1849-1936)" cxlxt:index="name" cxlxt:name="Pawłow, Iwan" cxlxt:born="1849" cxlxt:died="1936">Iwana Pawłowa</term> (1849-1936)) jednostki uczą się kojarzyć zdarzenia — lub bodźce — które współwystępują wielokrotnie. Doświadczamy tego procesu w całym naszym życiu codziennym. Na przykład podczas burzy na niebie można zobaczyć błyskawicę, a następnie usłyszeć huk gromu. To naturalne, że na odgłos grzmotu podskakujemy (taka reakcja na hałaśliwe dźwięki jest odruchem). A skoro błyskawica niezawodnie zapowiada zbliżający się grom, możesz skojarzyć te dwa zjawiska i podskakiwać, gdy zobaczysz błyskawicę. Naukowcy zajmujący się psychologią badają ten proces asocjacyjny, koncentrując się na tym, co można zobaczyć i zmierzyć obiektywnie, czyli na zachowaniach i ich wyzwalaczach (reakcjach i bodźcach). Badacze zastanawiają się więc, czy jeśli określony bodziec wyzwala określony odruch, to możemy użyć innego bodźca, aby wywołać ten sam odruch. W warunkowaniu sprawczym osobniki uczą się kojarzyć zdarzenia: zachowanie i jego konsekwencje (wzmocnienie lub karanie). Przyjemne konsekwencje (wzmocnienia) zachęcają do określonego zachowania w przyszłości, podczas gdy karanie zniechęca do danego zachowania. Wyobraź sobie, że uczysz swojego psa Hodora siadania na komendę. Mówisz mu, żeby usiadł, i dajesz przysmak, kiedy to zrobi. Po wielokrotnych doświadczeniach Hodor zaczyna kojarzyć czynność siadania z otrzymaniem przekąski. Uczy się w ten sposób, że konsekwencją siedzenia jest to, że dostaje swój psi biszkopt (<link target-id="Figure06_01_Dog"/>). I odwrotnie, jeśli karzesz psa za przejawy jakiegoś zachowania, warunkujesz go do unikania tego zachowania (np. gdy doznaje lekkiego porażenia prądem podczas przekraczania granicy niewidzialnego ogrodzenia elektrycznego).</para><figure id="Figure06_01_Dog"><media id="UUID633e0d04-2697-40ab-6b26-302e16898c31" alt=""><image src="../../media/CNX_Psych_06_01_Dog.jpg" mime-type="image/jpeg"/></media><caption id="UUID18cff100-f40e-4aa4-780ad1337896fdf9">W warunkowaniu sprawczym reakcja powiązana jest z konsekwencją. Ten pies właśnie nauczył się, że pewne jego zachowania skutkują zdobyciem przysmaku. (Źródło: Crystal Rolfe).</caption></figure><para id="fs-idp40055808">W przeciwieństwie do warunkowania klasycznego i sprawczego, w którym nauka odbywa się tylko poprzez bezpośrednie, osobiste doświadczanie, uczenie się przez obserwację jest procesem patrzenia na innych, a następnie naśladowania tego, co oni robią (a więc uczeniem się z obserwacji doświadczeń innych). Wiele z procesów uczenia się u ludzi i u zwierząt zachodzi właśnie za pośrednictwem obserwacji. Aby uzyskać wyobrażenie o tym, jak wysoką skuteczność niesie za sobą nauka przez obserwację, zastanów się nad sytuacją Bena i jego syna Juliana (o których była mowa we wprowadzeniu do tego rozdziału). Jak samo patrzenie może pomóc Julkowi nauczyć się surfowania zamiast samodzielnego ćwiczenia metodą prób i błędów? Obserwując ojca, Julek może naśladować ruchy, które pozwalają utrzymać się na desce, i unikać tych, które skutkują utratą równowagi. Przypomnij sobie swoje doświadczenia; każdy z nas uczy się przez obserwację.</para><para id="fs-idp38338352">Dwa rodzaje warunkowania omówione w tym rozdziale są częścią szczególnego nurtu w psychologii, zwanego <emphasis effect="italics">behawioryzmem</emphasis>, który omówimy w następnym podrozdziale. Te podejścia nie reprezentują jednak całego pojmowania uczenia się. Odrębne nurty postrzegania uczenia się – np. koncentrujące się na pamięci i poznaniu – wykształciły się w różnych podejściach teoretycznych; dlatego kolejne rozdziały pozwolą pełniej zrozumieć ten temat. Z biegiem czasu nurty te zaczęły się zbiegać. Na przykład w tym rozdziale dowiesz się, jak zaczęto przypisywać większą rolę poznaniu w behawioryzmie, którego bardziej radykalni zwolennicy upierali się kiedyś, że zachowania są wywoływane przez środowisko, bez jakiegokolwiek zaangażowania myśli.</para><section id="fs-idp95680576" class="summary"><title id="UUID9dee86e9-3fd8-4acd-41ab903b3f00a5d5">Streszczenie</title><para id="fs-idp74650368">Instynkty i odruchy są zachowaniami wrodzonymi — występują naturalnie i nie wymagają uczenia się. Natomiast uczenie się jest zmianą zachowania lub wiedzy wynikającą z doświadczenia. W rozdziale zostały opisane trzy główne rodzaje uczenia się: warunkowanie klasyczne, warunkowanie sprawcze i uczenie się przez obserwację. Zarówno warunkowanie klasyczne, jak i sprawcze są formami uczenia się skojarzeniowego, w którym powstają powiązania między współwystępującymi zdarzeniami. Uczenie się przez obserwację polega na tym, na co wskazuje jego nazwa: jest nauką na podstawie obserwacji zachowania innych.</para></section><section id="fs-idm3221824" class="review-questions"><title id="UUIDe1a677fa-1bc4-41f0-7dd8b7da68fc1b25">Pytania kontrolne</title><exercise id="fs-idp80862112"><problem id="fs-idp8099120"><para id="fs-idm8085632">Która z poniższych sytuacji jest przykładem odruchu pojawiającego się w pewnym momencie rozwoju człowieka?</para><list id="UUIDfc5d2541-cac3-4a15-4b85-eb4731a60d9b" list-type="enumerated" number-style="upper-alpha"><item id="UUID6839a8da-3e4b-4da1-69db62b7c9fbd0be"><para id="UUID42a4f72e-915f-4292-44476b95f56fbf2d">dziecko jadące na rowerze</para></item><item id="UUID36453cee-46a3-4e9e-4f25bc83ebcf8021"><para id="UUID886f9c8c-aa0b-4b31-6a26461bf5464672">nastolatek prowadzący życie towarzyskie</para></item><item id="UUID00be9bff-352c-46da-53dd685daebfd2ab"><para id="UUID2c858e44-e4f0-45b8-7a8bf7be53a0e2ca">niemowlę ssące pierś</para></item><item id="UUID7b5dc5fb-f28a-4c09-41c8366debb006f7"><para id="UUID8ce08c0d-bcd4-46af-7cd4479e2a7fe3ee">małe dziecko stawiające pierwsze kroki</para></item></list></problem><solution id="fs-idp85418128"><para id="fs-idp8416976">C</para></solution></exercise><exercise id="fs-idp103566368"><problem id="fs-idp4779792"><para id="fs-idm7188576">Uczenie się to stosunkowo trwała zmiana zachowania, która ________.</para><list id="UUID41b562e5-a7b7-4527-4ca8-481f9a716774" list-type="enumerated" number-style="upper-alpha"><item id="UUID4bdb9cdf-0b45-4482-76aa269aaa3b6c3e"><para id="UUID3b2500a2-e6a5-4588-72bedd9fde38037f">jest wrodzona</para></item><item id="UUID4875cdb3-cd71-4e76-7e7fd7d7e5253596"><para id="UUIDf8cdd087-deb0-4a2f-774a720a54ca1aa8">pojawia się w wyniku doświadczenia indywidualnego</para></item><item id="UUID30a1b8f1-d4cc-4189-4147843ed237e039"><para id="UUIDbadfbfa3-39fe-4d6f-75e02a07545115a2">występuje tylko u ludzi</para></item><item id="UUID45248ec9-d930-4988-6d800386fa039b1a"><para id="UUID3c7bdd48-2555-41d3-6f3839fc7182d266">zachodzi poprzez obserwowanie innych</para></item></list></problem><solution id="fs-idm5879008"><para id="fs-idp116756080">B</para></solution></exercise><exercise id="fs-idp17687200"><problem id="fs-idm1813696"><para id="UUIDb0b2478d-7890-4b5e-43b9069e885de41c">Dwa rodzaje uczenia się skojarzeniowego to ________ i ________.</para><list id="UUID2297e0d4-782f-4d1b-6cbe-1f3206aefd36" list-type="enumerated" number-style="upper-alpha"><item id="UUIDe3a1dd98-2737-4274-78cbcb463aa11f5e"><para id="UUID2801f4d8-946c-4c08-6d6a81b76719d59d">warunkowanie klasyczne; warunkowanie sprawcze</para></item><item id="UUID53aac6f9-de40-4554-5ee23496bd8cb1c9"><para id="UUID28ed1d68-9b62-4dbc-60bd6a6e27e951e1">warunkowanie klasyczne; warunkowanie pawłowowskie</para></item><item id="UUID7cd8fa0a-4d15-4e16-4832361d2584b2f7"><para id="UUIDace489f9-d28e-4f83-5db2ccc9688038d9">warunkowanie sprawcze; uczenie się przez obserwację</para></item><item id="UUID08c90e01-b594-42af-521310cc1b13d9df"><para id="UUID91865588-c29a-4d09-6b4f9006674ea910">warunkowanie sprawcze; warunkowanie uczenia się</para></item></list></problem><solution id="fs-idp27833408"><para id="fs-idp155999680">A</para></solution></exercise><exercise id="fs-idm9560544"><problem id="fs-idp21039248"><para id="UUIDde4300ea-7e69-4308-570178a1ecd1500c">W ________ bodziec lub doświadczenie pojawiają się przed zachowaniem, a następnie zostają z nim połączone.</para><list id="UUID2095653f-5b08-4df2-4558-42abc4a68add" list-type="enumerated" number-style="upper-alpha"><item id="UUID7a2fe8be-6a2f-48f4-49a82b04f6c9b675"><para id="UUIDa4a61e9d-befb-4a33-43020879f25109f2">uczeniu się poznawczym</para></item><item id="UUIDd3d72687-405d-40f9-6f5657358bc557a7"><para id="UUID61fd2d63-7ed7-4644-54645397f4b6898f">uczeniu się przez obserwację</para></item><item id="UUID81455b3c-4b3d-446c-722606e24d51ca7a"><para id="UUID29ef2cdd-7823-4f0b-788b9125b252f6c5">warunkowaniu sprawczym</para></item><item id="UUID738d72f1-3edb-4b8e-725bbbf5713df4b2"><para id="UUID33c724ad-b9cf-4619-7a912cfa27df90f8">warunkowaniu klasycznym</para></item></list></problem><solution id="fs-idp33371056"><para id="fs-idp35237376">D</para></solution></exercise></section><section id="fs-idp106471552" class="critical-thinking"><title id="UUIDd8e33f49-b664-4b8e-73ff00c79a12bd1a">Istotne kwestie do przemyślenia</title><exercise id="fs-idp76029568"><problem id="fs-idp159440"><para id="fs-idm5987920">Porównaj <emphasis effect="bold"> </emphasis>ze sobą warunkowanie klasyczne i sprawcze. W czym są podobne do siebie? A czym się różnią?</para></problem><solution id="fs-idp35065712"><para id="fs-idp16996976">Zarówno warunkowanie klasyczne, jak i sprawcze wymagają uczenia się przez skojarzenie. W warunkowaniu klasycznym reakcje są mimowolne i automatyczne; przeciwnie zaś w warunkowaniu sprawczym, gdzie mają charakter wyuczony. W warunkowaniu klasycznym wydarzenie wywołujące zachowanie (bodziec) występuje przed nim lub równocześnie z nim; w warunkowaniu sprawczym zdarzenie, które kieruje zachowaniem (konsekwencja), następuje po tym zachowaniu. Oprócz powyższych różnic warunkowanie klasyczne oznacza, że jednostka tworzy związek między mimowolną (odruchową) reakcją a bodźcem, natomiast warunkowanie sprawcze oznacza, że człowiek lub zwierzę tworzy związek między zachowaniem a konsekwencją.</para></solution></exercise><exercise id="fs-idm30096304"><problem id="fs-idm9527136"><para id="fs-idp59149184">Jaka jest różnica między odruchem a zachowaniem wyuczonym?</para></problem><solution id="fs-idm20274464"><para id="fs-idp128379920">Odruchy to zachowania, z którymi ludzie rodzą się, czyli od początku umieją je wykonywać, np. ssanie lub rumienienie się; aktywności te zachodzą automatycznie w reakcji na bodźce pochodzące ze środowiska. Zachowania wyuczone to czynności, które nie są wrodzone i ludzie muszą się ich nauczyć, np. pływanie i surfowanie. Zachowania wyuczone nie są automatyczne (chociaż mogą z czasem ulec automatyzacji); pojawiają się w konkretnej sytuacji w wyniku praktyki lub powtarzającego się doświadczenia.</para></solution></exercise></section><section id="fs-idp60058112" class="personal-application"><title id="UUID16dcda56-7b30-48e0-6894694f858279fa">Pytania dotyczące zastosowania osobistego</title><exercise id="fs-idp33216896"><problem id="fs-idp18131056"><para id="fs-idp33751152">Jaka jest twoja osobista definicja uczenia się? Jak twoje objaśnienie tego procesu ma się do definicji uczenia się przedstawionej w tekście?</para></problem></exercise><exercise id="fs-idp30714512"><problem id="fs-idp38116928"><para id="fs-idm1568592">Jakich czynności udało ci się nauczyć dzięki procesowi warunkowania klasycznego? Co zawdzięczasz warunkowaniu sprawczemu, a co uczeniu się przez obserwację? Jak wyglądała ta nauka?</para></problem></exercise></section></content><glossary><definition id="fs-idm41320816"><term cmlnle:reference="uczenie się skojarzeniowe">uczenie się skojarzeniowe, <term>uczenie się asocjacyjne</term> (ang. <foreign xml:lang="en"><term cxlxt:index="foreign">associative learning</term></foreign>)</term><meaning id="UUID66252c23-4186-453e-53c6-a6192a24a597"><para id="UUID0b672c47-d56a-4245-4e1540674cff70d1">rodzaj uczenia się, które polega na łączeniu pewnych bodźców lub zdarzeń współwystępujących w środowisku (warunkowanie klasyczne i sprawcze)</para></meaning></definition><definition id="fs-idp78034544"><term cmlnle:reference="instynkt">instynkt (ang. <foreign xml:lang="en"><term cxlxt:index="foreign">instinct</term></foreign>)</term><meaning id="UUIDde85c338-fc86-4495-4910-adfaad8f37ff"><para id="UUID9cb415f7-5dce-4728-5383a2dc9086a4a9">wiedza niewyuczona, wrodzona, obejmująca złożone wzorce zachowania; uważa się, że instynkty są bardziej rozpowszechnione u zwierząt niższych niż u ludzi</para></meaning></definition><definition id="fs-idp2534608"><term cmlnle:reference="uczenie się">uczenie się (ang. <foreign xml:lang="en"><term cxlxt:index="foreign">learning</term></foreign>)</term><meaning id="UUIDa87bf8c5-8b52-4a2f-606d-cb8b0c5160ee"><para id="UUID0d1cf879-ebae-4cbf-7b5d2c5d308d312e">zmiana zachowania lub wiedzy będąca wynikiem doświadczenia indywidualnego</para></meaning></definition><definition id="fs-idp87075344"><term cmlnle:reference="odruch">odruch (ang. <foreign xml:lang="en"><term cxlxt:index="foreign">reflex</term></foreign>)</term><meaning id="UUID3a68d6f4-56d2-4c95-78a2-dcc9ee3783a1"><para id="UUID686b929f-dfe9-4434-6c3f328132dc748b">niewyuczona, automatyczna reakcja organizmu na bodziec pochodzący ze środowiska</para></meaning></definition></glossary></document>