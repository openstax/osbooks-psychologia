<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Uczenie się przez obserwację (modelowanie)</title>
<metadata xmlns:md="http://cnx.rice.edu/mdml">
  <md:content-id>m89651</md:content-id>
  <md:title>Uczenie się przez obserwację (modelowanie)</md:title>
  <md:abstract/>
  <md:uuid>d980c3c7-b850-4787-b450-112d9d48a916</md:uuid>
</metadata>

<content><para id="UUIDb3452071-743a-43e6-4585d56a2cd9f274">Poprzednie części tego rozdziału koncentrowały się na warunkowaniu klasycznym i sprawczym, które są formami uczenia się przez skojarzenie. <term cmlnle:reference="uczenie się przez obserwację">Uczenie się przez obserwację</term> (ang. <foreign xml:lang="en"><term cxlxt:index="foreign">observational learning</term></foreign>) to proces, w którym uczymy się, obserwując innych, a następnie naśladując lub modelując to, co oni robią lub mówią. Może kiedyś szukałeś w serwisie YouTube filmu pokazującego, jak wykonać jakąś czynność? Osoby, których zachowanie jest naśladowane, to tzw. <term cmlnle:reference="model">modele</term> (ang. <foreign xml:lang="en"><term cxlxt:index="foreign">model</term></foreign>). Badania sugerują, że uczenie się przez naśladowanie wymaga specjalnego rodzaju neuronu, zwanego neuronem lustrzanym (Rizzolatti et al., 2002; Rizzolatti et al., 2006). Należy jednak zauważyć, że wysuwane są wątpliwości dotyczące istnienia i funkcjonowania tego rodzaju komórek, np. w książce Hickocka (2010) „Mit neuronów lustrzanych” (polskie wydanie: 2016).</para><para id="UUIDbe423ab2-cd33-4060-7617185cdac7bf2d">Ludzie i zwierzęta potrafią uczyć się przez obserwację. W wyrażeniu „małpa widzi, małpa robi” jest dużo prawdy (<link target-id="Figure06_04_Monkey"/>). Podczas badania społecznego uczenia się szympansów badacze dali kartony soków i słomek dwóm grupom małp przebywających w niewoli. Pierwsza grupa zanurzyła słomkę w pojemniku z sokiem, a następnie wyciągnęła słomkę i wyssała niewielką ilość soku, która była na końcu słomki. Druga grupa ssała bezpośrednio przez słomkę, uzyskując znacznie więcej soku. Jak myślisz, co się stało, gdy pierwsza grupa obserwowała drugą grupę? Wszystkie szympansy z pierwszej grupy zmieniły sposób picia na zasysanie przez słomkę. W prosty sposób, poprzez obserwację innych szympansów i naśladowanie ich zachowania, nauczyły się, że jest to bardziej wydajna metoda uzyskiwania soku (Yamamoto, Humlei Tanaka, 2013).</para><figure id="Figure06_04_Monkey"><media id="UUIDcc58c375-5f87-492c-69d9-2967e1556429" alt=""><image src="../../media/CNX_Psych_06_04_Monkey.jpg" mime-type="image/jpeg"/></media><caption id="UUIDc2656d83-0cd4-44aa-6494a5b2d9dfa126">Ten czepiak nauczył się pić wodę z plastikowej butelki, widząc zachowanie <emphasis effect="bold">modelowane</emphasis> przez człowieka (Źródło: U.S. Air Force, Senior Airman Kasey Close).</caption></figure><para id="fs-idm117009008"><term cmlnle:reference="naśladownictwo">Naśladownictwo</term> (ang. <foreign xml:lang="en"><term cxlxt:index="foreign">imitation</term></foreign>) jest znacznie bardziej oczywiste u ludzi, ale czy jest ono naprawdę najszczerszą formą pochlebstwa? Zastanów się nad doświadczeniem Klary w uczeniu się na podstawie obserwacji. Dziewięcioletni syn Klary, Janek, wpadł w kłopoty w szkole i był nieposłuszny w domu. Klara obawiała się, że Janek skończy w więzieniu, tak jak jej dwaj bracia. Pewnego dnia, po kolejnej naganie od nauczyciela, Klara z bezsilności zbiła syna pasem. Tej samej nocy, kiedy kładła dzieci do łóżka, zauważyła, że jej czteroletnia córka Anna wzięła pasek i zbiła swojego misia. Do kobiety dotarło wówczas, że musi znaleźć inne metody dyscyplinowania swoich dzieci.</para><para id="UUIDb91afde8-c8a6-4bb3-5ad77264db8ae1fc">Podobnie jak <term cmlnle:reference="Tolman, Edward C. (1886-1959)" cxlxt:index="name" cxlxt:name="Tolman, Edward C." cxlxt:born="1886" cxlxt:died="1959">Edward C. Tolman</term> (1886-1959), którego eksperymenty na szczurach zasugerowały element poznawczy w uczeniu się, poglądy psychologa Alberta Bandury na temat uczenia się różniły się od poglądów skrajnych behawiorystów. <term cmlnle:reference="Bandura, Albert (ur. 1925)" cxlxt:index="name" cxlxt:name="Bandura, Albert" cxlxt:born="1925">Albert Bandura</term> (ur. 1925) i inni naukowcy zaproponowali odmianę behawioryzmu zwaną <emphasis effect="italics">teorią społecznego uczenia się</emphasis>, która uwzględnia procesy poznawcze. Według Bandury czysty behawioryzm nie potrafi wyjaśnić, dlaczego uczenie się może przebiegać bez zewnętrznego wzmocnienia. Uważał, że wewnętrzne stany umysłowe również muszą odgrywać rolę w uczeniu się, a uczenie się przez obserwację wymaga znacznie więcej niż tylko naśladowania. Naśladowca po prostu kopiuje to, co robi model. Uczenie się przez obserwację jest znacznie bardziej złożone. Według Lefrançois (2012) istnieje kilka sposobów uczenia się poprzez obserwację:</para><list id="UUIDe5579334-341b-46e0-52d7-7fc86cdde263" list-type="bulleted"><item id="UUIDeb3fedf6-8ffc-484b-59fa8a81267d3c8c"><para id="UUID4a56f34e-dce3-483b-637f53bab01448f9">Uczysz się nowej reakcji. Po zaobserwowaniu, jak twój kolega z pracy został zrugany przez szefa za spóźnienie, zaczynasz wychodzić z domu 10 minut wcześniej, aby się nie spóźnić.</para></item><item id="UUID1f087c1f-4853-4352-5d290867d88a3ed9"><para id="UUID8a81594c-0997-4e14-56d6f8a3b82d0488">Ty decydujesz, czy naśladować model, czy nie – w zależności od tego, jakie konsekwencje poniósł model. Czy pamiętasz Julka i jego ojca, którzy surfowali w oceanie? Julian obserwował, jak jego ojciec z powodzeniem wskakuje na fale na desce, by potem podjąć samodzielną próbę surfowania. Ale Julian może też nauczyć się, że nie wolno dotykać gorącego pieca, kiedy zobaczy, że ojciec w ten sposób się poparzył.</para></item><item id="UUID0ac9e5df-43b1-4202-58405bfa8443243a"><para id="UUIDb96d6d59-0f75-4c1f-49c715c9dfdaca4f">Uczysz się ogólnej zasady, którą możesz zastosować w innych sytuacjach.</para></item></list><para id="eip-585">Bandura opisał trzy rodzaje modeli: żywe, werbalne i symboliczne. Model żywy demonstruje zachowanie osobiście jak wtedy, gdy Ben stanął na desce surfingowej, aby Julian mógł zobaczyć, jak to się robi. Werbalny model nie wykonuje zachowania, ale wyjaśnia je lub opisuje, tak jak wtedy gdy trener piłki nożnej każe młodym zawodnikom kopnąć piłkę bokiem stopy, a nie palcem. Symbolicznym modelem mogą być fikcyjne postacie lub prawdziwi ludzie, którzy demonstrują zachowania w książkach, filmach, programach telewizyjnych, grach wideo lub źródłach internetowych (<link target-id="Figure06_04_Yoga"/>).</para><figure id="Figure06_04_Yoga"><media id="UUIDe52fcc98-8fd5-4cc4-44d9-794c37638be3" alt="(a) (b)"><image src="../../media/CNX_Psych_06_04_Yoga.jpg" mime-type="image/jpeg"/></media><caption id="UUIDf0bd3edb-5f49-4ed7-6ef889f0481a170e">(a) Uczniowie jogi uczą się przez obserwację, gdy ich instruktorka demonstruje prawidłową postawę i ruch (model na żywo). (b) Modele nie muszą być obecne, aby zachodziło uczenie się: dzięki modelowaniu symbolicznemu dziecko może nauczyć się danego zachowania, obserwując, jak ktoś demonstruje je w telewizji. (Źródło a: modyfikacja pracy Tony’ego Cecali; źródło b: modyfikacja pracy Andrew Hyde’a).</caption></figure><note id="fs-idm31217248" type="note" class="psychology link-to-learning"><para id="UUID12077740-cd3a-45a3-790d56465c47cd9a">Uczenie się utajone i modelowanie są stale używane w świecie marketingu i reklamy. <link url="http://openstax.org/l/jeter">Ta reklama</link> przedstawia Dereka Jetera, gracza baseballu nowojorskiej drużyny <foreign xml:lang="en"><term cxlxt:index="foreign">Yankees</term></foreign>. Reklama była emitowana w tej części kraju, w której Jeter jest bardzo popularnym sportowcem. Jaką wiadomość wysyłają reklamodawcy, umieszczając go w reklamie? Jak sądzisz, czy ten spot jest skuteczny?</para></note><section id="fs-idm90042416"><title id="UUID258730ec-3cea-48e6-7e806c601c8ce1d9">Kroki w procesie modelowania</title><para id="UUID9be0822a-994a-448b-550616cc3af62c92">Oczywiście nie uczymy się nowego zachowania tylko poprzez obserwowanie modela. Albert Bandura opisał konkretne kroki w procesie modelowania, jakie należy wykonać, jeśli nauka ma się powieść. Są to: uwaga, przechowanie, reprodukcja i motywacja. Po pierwsze, musisz skupić się na tym, co robi model — musisz uważać. Następnie musisz potrafić zapamiętać i zachować w pamięci to, co obserwujesz; to jest przechowanie. Kolejny etap to umiejętność wykonania zachowania zaobserwowanego i zapisanego w pamięci; to właśnie reprodukcja. Wreszcie musisz mieć motywację. Musisz chcieć powielić to zachowanie, a to, czy masz motywację, zależy od tego, co stało się z modelem. Jeśli widzisz, że model został wzmocniony za dane zachowanie, będziesz mieć silniejszą motywację do kopiowania tego zachowania. Znamy to zjawisko jako <term>wzmocnienie zastępcze</term> (ang. <foreign xml:lang="en"><term cxlxt:index="foreign">vicarious reinforcement</term></foreign>). Z kolei jeśli widzisz, jak model jest karany, twoja motywacja do naśladowania jego zachowania spadnie. To zjawisko znane jest jako <term>kara zastępcza</term> (ang. <foreign xml:lang="en"><term cxlxt:index="foreign">vicarious punishment</term></foreign>). Wyobraź sobie na przykład, że czteroletnia Alicja obserwowała, jak jej starsza siostra Kasia bawiła się produktami do makijażu ich matki, a potem widziała, jak Kasia została ukarana wykluczeniem po wejściu matki do pokoju. Gdy ich matka opuściła pokój, Alicja miała ochotę bawić się w makijaż, ale nie chciała zostać ukarana. Jak myślisz, co zrobiła? Nie tylko wzmocnienia zastępcze decydują o tym, czy nowe zachowanie będzie powtarzane w przyszłości, najważniejsze jest faktycznie otrzymane wzmocnienie.</para><para id="UUID3feaefb5-6ef3-4f8f-6495-80c03af97291">Bandura badał zachowania modelujące, w szczególności kiedy u dzieci modelowano gwałtowne i agresywne zachowania dorosłych (Bandura et al., 1961). Przeprowadził eksperyment z dużą lalką o wyglądzie klauna, którą nazwał Bobo. Okazało się, że na zachowanie dzieci decydujący wpływ miały konsekwencje, jakie spotkały nauczycielkę za zachowania wobec lalki. W jednym ze scenariuszy nauczycielka używała wobec lalki agresji słownej i fizycznej, a badane dziecko patrzyło na to zachowanie. Badacze zaobserwowali tu dwa rodzaje reakcji dzieci na zachowanie nauczycielki. Skłonność do zachowań agresywnych u dzieci malała, gdy widziały, że nauczycielkę spotkała kara za jej zachowanie. Kiedy natomiast nauczycielka była wychwalana lub jej zachowanie było ignorowane, dzieci naśladowały jej agresję słowną i fizyczną. Zarówno oryginalne badania Bandury z początku lat sześćdziesiątych ubiegłego wieku, jak i liczne późniejsze replikacje wykazały, że modelowanie zachowań agresywnych u dzieci dokonywane przez dorosłych może być bardzo skuteczne. Warto dodać, że przeważnie stwierdza się wyższą częstość zachowań agresywnych u chłopców niż u dziewcząt oraz że oglądanie agresywnego modela tej samej płci przyczynia się do wyższej częstości zachowań agresywnych.</para><note id="fs-idm85115728" type="note" class="psychology link-to-learning"><para id="fs-idm47158800">Obejrzy ten <link url="http://openstax.org/l/bobodoll">wideoklip</link>, aby zobaczyć fragment słynnego eksperymentu z lalką Bobo, a także wywiad z Albertem Bandurą.</para></note><para id="fs-idm28805040">Jakie są implikacje tego badania? Bandura doszedł do wniosku, że obserwujemy i uczymy się, a ta nauka może mieć zarówno skutki <term>prospołeczne</term> (ang. <foreign xml:lang="en"><term cxlxt:index="foreign">prosocial</term></foreign>), jak i <term cmlnle:reference="aspołeczne skutki">aspołeczne</term> (ang. <foreign xml:lang="en"><term cxlxt:index="foreign">antisocial</term></foreign>). Modele prospołeczne mogą być wykorzystywane do zachęcania do zachowań akceptowanych społecznie. W szczególności rodzice powinni wziąć to odkrycie pod uwagę. Jeśli chcesz, aby twoje dzieci czytały, czytaj im. Niech widzą, że czytasz. Trzymaj książki w domu. Rozmawiaj o swoich ulubionych książkach. Jeśli chcesz, aby twoje dzieci prowadziły zdrowy styl życia, pozwól im zobaczyć, że dobrze się odżywiasz i ćwiczysz, a także wspólnie spędzajcie czas na aktywnościach fizycznych. To samo dotyczy rozwijania cech takich jak życzliwość, uprzejmość i uczciwość. Dzieci postrzegają i uczą się od rodziców, przejmują ich wzorce moralne. Zachowuj więc spójność i nie dawaj swoim dzieciom rad: „Rób to, co mówię, a nie to, co robię”, ponieważ dzieci mają tendencję do naśladowania tego, co robisz, a nie tego, co mówisz. Wiele osób publicznych, np. <term cmlnle:reference="Gandhi, Mahatma (1869-1948)" cxlxt:index="name" cxlxt:name="Gandhi, Mahatma" cxlxt:born="1869" cxlxt:died="1948">Mahatma Gandhi</term> (1869-1948), <term cmlnle:reference="Owsiak, Jurek (ur. 1953)" cxlxt:index="name" cxlxt:name="Owsiak, Jurek" cxlxt:born="1953">Jurek Owsiak</term> (ur. 1953) czy <term cmlnle:reference="Ochojska, Janina (ur. 1955)" cxlxt:index="name" cxlxt:name="Ochojska, Janina" cxlxt:born="1955">Janina Ochojska</term> (ur. 1955), jest postrzeganych jako modele prospołeczne, które potrafią zainspirować społeczeństwo do zmiany. Kto był twoim modelem prospołecznym?</para><para id="fs-idm91671136">Warto również wspomnieć o aspołecznym efekcie uczenia się poprzez obserwację. Na przykładzie Klary przedstawionym na początku tego podrozdziału pokazaliśmy, że jej córka kopiuje zaobserwowane agresywne zachowanie matki. Wskazuje się tu przyczynę, dlaczego dzieci maltretowane same często stosują przemoc w dorosłym życiu (Murrell et al., 2007). Około 30% krzywdzonych dzieci staje się krzywdzącymi rodzicami (amerykański Departament Zdrowia i Opieki Społecznej, 2013). Mamy tendencję do robienia tego, co znamy. Dzieci, które dorastają w atmosferze przemocy, które widzą, że ich rodzice radzą sobie ze złością i frustracją poprzez agresję, uczą się tych zachowań. Tworzy się błędne koło, które trudno przerwać. Analogiczne wnioski dotyczące Polski wynikają z badań i sondaży prowadzonych głównie przez organizacje pozarządowe.</para><para id="UUID8d1649c0-4458-4fac-782adc6fa0fd6c7d">Niektóre badania sugerują, że agresywne programy telewizyjne, filmy i gry wideo również mogą mieć skutki antyspołeczne (<link target-id="Figure06_04_Videogames"/>), chociaż należy przeprowadzić dalsze badania, aby zrozumieć korelacyjne i przyczynowe aspekty przemocy i zachowań w mediach. Niektóre badania wykazały związek między oglądaniem przemocy i agresją u dzieci (Anderson i Gentile, 2008; Kirsch, 2010; Miller et al., 2012). Ustalenia te nie zaskakują, skoro dziecko kończące szkołę średnią było narażone na oglądanie około 200 000 aktów przemocy, w tym zabójstw, rabunków, tortur, bombardowań, pobić i gwałtów za pośrednictwem różnych mediów (Huston et al., 1992). Należy sądzić, że od tego czasu liczba ta nie uległa zmniejszeniu, a nawet wzrosła. Oglądanie przemocy w mediach może nie tylko wpływać na zachowanie agresywne poprzez przenoszenie takiego sposobu zachowania do świata rzeczywistego. Naukowcy sugerują, że wielokrotna ekspozycja na akty przemocy znieczula ludzi na agresję. Psychologowie pracują nad zrozumieniem tej dynamiki.</para><figure id="Figure06_04_Videogames"><media id="UUIDea0e2e0f-3788-42db-6b02-4ec58116f762" alt=""><image src="../../media/CNX_Psych_06_04_Videogames.jpg" mime-type="image/jpeg"/></media><caption id="UUID001586f5-e8f2-4551-55bfc48c70579dcc">Czy gry wideo mogą powodować przemoc? Psycholodzy badają ten temat. (Źródło: „woodleywonderworks”/Flickr).</caption></figure><note id="fs-idm164364336" type="note" class="psychology link-to-learning"><para id="fs-idm132164896">Obejrzyj ten <link url="http://openstax.org/l/videogamevio">wideoklip</link> na temat związków między agresywnymi grami wideo a agresywnym zachowaniem.</para></note><note id="UUIDf199e881-7577-4c12-66cc-a4eee68d1b90" type="note" class="psychology what-do-you-think"><title id="UUID8be1d9a2-a497-475f-4d9f-c96acd6778af">Agresywne media i agresja</title><para id="UUID2aa94756-2e9a-4db9-63e6-9a1155f972ae">Czy oglądanie przemocy w mediach lub granie w gry zawierające przemoc powoduje wzrost agresji? Wczesne badania Alberta Bandury sugerowały, że przemoc w telewizji wzmaga agresję u dzieci, nowsze badania potwierdziły te wnioski. Na przykład badania <term cmlnle:reference="Anderson, Craig (ur. 1952)" cxlxt:index="name" cxlxt:name="Anderson, Craig" cxlxt:born="1952">Craiga Andersona</term> (ur. 1952) i współpracowników (Anderson et al., 2015; Anderson et al., 2010; Bushman et al., 2016) dostarczyły licznych dowodów na rzecz hipotezy o związku przyczynowym między liczbą godzin ekspozycji na przemoc w mediach a agresywnymi myślami i zachowaniami. Natomiast badania <term cmlnle:reference="Ferguson, Christopher (ur. 1950)" cxlxt:index="name" cxlxt:name="Ferguson, Christopher" cxlxt:born="1950">Christophera Fergusona</term> (ur. 1950) i innych badaczy sugerują, że chociaż może występować związek pomiędzy ekspozycją na przemoc w mediach a agresją, to dotychczasowe badania nie uwzględniały innych czynników ryzyka agresji, w tym zdrowia psychicznego i życia rodzinnego (Ferguson, 2011; Gentile, 2016). A co ty o tym myślisz?</para></note></section><section id="fs-idm21306240" class="summary"><title id="UUID22544979-fba9-478f-695d9a1b03cee4ac">Summary</title><para id="UUIDadc75855-db64-45d8-6b5626256a4dc4bd">Według Bandury nauka może odbywać się poprzez obserwowanie innych, a następnie modelowanie tego, co robią lub mówią. Nazywa się to <emphasis effect="italics">uczeniem się przez obserwację</emphasis>. Istnieją pewne kroki w procesie modelowania, które należy wykonać, aby nauka była skuteczna. Kroki te obejmują uwagę, przechowanie, reprodukcję i motywację. Bandura pokazał, że dzieci uczą się wielu rzeczy zarówno dobrych, jak i złych, po prostu obserwując swoich rodziców, rodzeństwo i innych ludzi.</para></section><section id="fs-idm17490736" class="review-questions"><title id="UUIDcc61cd48-f592-4049-72bf0a712af5ef3a">Pytania powtórkowe</title><exercise id="fs-idm74922384"><problem id="fs-idp6617600"><para id="fs-idm49237856">Osoba prezentująca zachowanie traktowane jako przykład nazywana jest________.</para><list id="UUIDd031ced0-686c-44c3-606f-1964fc94d45d" list-type="enumerated" number-style="upper-alpha"><item id="UUIDab0a2073-4765-4aa6-797220bc2b2632e4"><para id="UUIDd15e387c-934b-4add-7c2810bf05849027">nauczycielem</para></item><item id="UUID3d4cbc68-cdb4-43aa-50b6b01bd4d99e81"><para id="UUID63dfdc2d-14fa-484a-5d663da3cc724708">modelem</para></item><item id="UUID04cf2bfe-62eb-4ff9-58bcc7e060a3a221"><para id="UUIDb49fb76e-1539-4eae-7c71d42b8c5d7729">instruktorem</para></item><item id="UUIDe57cf713-8d7a-42a2-4d2b15deaa0c7a8c"><para id="UUID869ab132-d5ec-4902-5d29b93e874354ff">trenerem</para></item></list></problem><solution id="fs-idm85052320"><para id="fs-idm22983264">B</para></solution></exercise><exercise id="fs-idm117080128"><problem id="fs-idm14518912"><para id="UUID9151455a-6895-471d-6feefd9cae82465c">W badaniu Bandury z wykorzystaniem lalki Bobo, kiedy dzieci, które oglądały agresywne zachowanie modelujące, zostały umieszczone w pokoju z lalką oraz innymi zabawkami, ________.</para><list id="UUID49e4462e-c74d-497f-6c8c-82203624daf9" list-type="enumerated" number-style="upper-alpha"><item id="UUID5444b9a9-ef18-4983-796fd29ef6d79d4a"><para id="UUIDfe9008f5-a275-4c07-404e37943915c98b">zignorowały lalkę</para></item><item id="UUIDe3d7951c-bb8f-451a-40a7badac3713415"><para id="UUID2958e2e5-ef64-4dbb-46e29cd1e9ff7961">bawiły się grzecznie lalką</para></item><item id="UUID8839430b-8e28-4512-63201d11d9122714"><para id="UUID93d1e6ff-9a1d-40ca-636385ffa69c4223">bawiły się klockami do konstrukcji</para></item><item id="UUID3dceb3bb-b5b4-479d-591e573abcb990ff"><para id="UUID4a0b7ba0-d81e-44fc-4814a3c97e516af3">kopały lalkę i rzucały nią</para></item></list></problem><solution id="fs-idm149909888"><para id="fs-idm86266064">D</para></solution></exercise><exercise id="fs-idm38860288"><problem id="fs-idm41659680"><para id="UUID457a145b-c3e4-422a-6baf13c53211af77">Jaka jest poprawna kolejność kroków w procesie modelowania?</para><list id="UUID4e7a66d3-3136-47e9-5229-96821d9b28bb" list-type="enumerated" number-style="upper-alpha"><item id="UUID21936f19-eb3e-4694-4737e2874ee35dcd"><para id="UUID0a2a8362-e5db-4e75-719065271e1e5ff9">uwaga, przechowanie, reprodukcja, motywacja</para></item><item id="UUID2be36414-9bc9-43c8-71b0c869bc2380a0"><para id="UUID4650e2cf-2715-4de0-431214dd18b02c1c">motywacja, uwaga, reprodukcja, przechowanie</para></item><item id="UUIDb04feea9-3ae0-42ca-721bd5cdf2462580"><para id="UUID80898034-6203-41dc-6461d30ea3c0b99e">uwaga, motywacja, przechowanie, reprodukcja</para></item><item id="UUIDd2d6249e-6c30-4335-5c1342db2720d16f"><para id="UUID768465d4-12a0-4935-7bb8b2606695fb9d">motywacja, uwaga, przechowanie, reprodukcja</para></item></list></problem><solution id="fs-idm152761392"><para id="fs-idp27416384">A</para></solution></exercise><exercise id="fs-idm109101680"><problem id="fs-idm150685472"><para id="UUID9261cc4b-e156-4f4f-71e94bc94e057102">Kto opisał uczenie się przez obserwację?</para><list id="UUID0e138cb1-3f84-4a8a-4e95-07f7c67563b1" list-type="enumerated" number-style="upper-alpha"><item id="UUIDa2314e26-8fa9-4a8e-4f936a68b0b003ee"><para id="UUID2af78baf-9b6f-4c01-6859fd3d34a872d5">Iwan Pawłow</para></item><item id="UUIDd84bc781-b9cd-45d4-42d24e1f0c33a691"><para id="UUID1fccf267-edd0-42c8-5040720bf1bb1ffb">John Watson</para></item><item id="UUID0a9f8e45-c1bd-44c6-41d9780d112ffa3e"><para id="UUIDf70946ee-6917-437f-6677ad0e57f1092e">Albert Bandura</para></item><item id="UUID5169323e-6e6a-4143-44840e5d77569659"><para id="UUID34daafc7-e92e-4ef4-4f25692fd0dd2bc4">Burrhus Frederic Skinner</para></item></list></problem><solution id="fs-idm97299680"><para id="fs-idm17845536">C</para></solution></exercise></section><section id="fs-idm128013616" class="critical-thinking"><title id="UUID5fe6b8fb-ccc9-4670-7923a461629c0ac0">Critical Thinking Questions</title><exercise id="fs-idm126981056"><problem id="fs-idm120648544"><para id="fs-idm47414144">Jaki jest wpływ modelowania prospołecznego i modelowania aspołecznego?</para></problem><solution id="fs-idm85303664"><para id="UUID25acc290-24e0-4b85-684336a6d19829cb">Modelowanie prospołeczne może zachęcić innych do angażowania się w pomocne i zdrowe zachowania, natomiast modelowanie aspołeczne może skłonić innych do gwałtownych, agresywnych i niezdrowych zachowań.</para></solution></exercise><exercise id="fs-idm47632400"><problem id="fs-idm30311728"><para id="UUIDb3f2bdb6-d5e1-48de-549f7e37cd947024">Basia ma 17 lat. Jej matka i ojciec co wieczór piją alkohol. Mówią córce, że picie jest złe, że ona nie powinna tego robić. Basia idzie na imprezę, na której podawane jest piwo. Jak myślisz, co zrobi Basia? Dlaczego?</para></problem><solution id="fs-idm49321072"><para id="UUID1dc3669d-3200-4be4-76a4146628738e13">Basia najprawdopodobniej będzie piła na przyjęciu, ponieważ zaobserwowała, że rodzice piją regularnie. Dzieci zwykle podążają za tym, co robią rodzice, a nie za tym, co mówią.</para></solution></exercise></section><section id="fs-idm107094064" class="personal-application"><title id="UUID8355ca55-57cd-4c44-7a60ec2ad0bd09fd">Personal Application Question</title><exercise id="fs-idm40812864"><problem id="fs-idp15931840"><para id="fs-idm121095776">Czego udało ci się nauczyć dzięki obserwacji kogoś innego?</para></problem></exercise></section></content><glossary><definition id="fs-idm49331088"><term cmlnle:reference="model">model (ang. model)</term><meaning id="UUID45b970d7-46b0-497f-4a08-34b4df1a03e0"><para id="UUID31ef73f2-b2f8-4ca7-69c6eaf65417ba54">osoba prezentująca zachowanie, które służy jako przykład (podczas uczenia się przez obserwację)</para></meaning></definition><definition id="fs-idm37486272"><term cmlnle:reference="uczenie się przez obserwację">uczenie się przez obserwację (ang. observational learning)</term><meaning id="UUID8322bb73-cf46-4f7d-4538-d2deeff16d4c"><para id="UUIDc8e946a1-d957-4fcb-5abf38e134a9312b">rodzaj uczenia się, które polega na obserwowaniu zachowania innych osób</para></meaning></definition><definition id="fs-idm50500352"><term cmlnle:reference="kara zastępcza">kara zastępcza (ang. vicarious punishment)</term><meaning id="UUID7c00aef8-27ca-4e30-5056-2ddac95be4a3"><para id="UUID15196e07-bbbe-4b46-7b5e6d6d6b4b83ae">obserwator jest świadkiem wymierzenia kary za określone zachowania modela; w efekcie obniża się prawdopodobieństwo naśladowania zachowań modela przez obserwatora</para></meaning></definition><definition id="fs-idm91660848"><term cmlnle:reference="wzmocnienie zastępcze">wzmocnienie zastępcze (ang. vicarious reinforcement)</term><meaning id="UUID17502bfb-d832-4221-601c-70b68f61d594"><para id="UUID310c68b5-4b17-469f-4cbe34ed4e0c3f9f">obserwator jest świadkiem przyznania nagrody za określone zachowania modela; w efekcie wzrasta prawdopodobieństwo naśladowania zachowań modela przez obserwatora</para></meaning></definition><definition id="UUIDee8e6df2-2c9d-4cb3-4c5f-977ac174b547"><term cmlnle:reference="radykalny behawioryzm">radykalny behawioryzm (ang. <foreign xml:lang="en"><term cxlxt:index="foreign">radical behaviorism</term></foreign>)</term><meaning id="UUIDffccddfd-9cce-4a3c-4098-f4b2397b26b2"><para id="UUID662f7ab2-5eb7-4dfb-6bed-dbf68dba3d79">odmiana behawioryzmu stworzona przez B.F. Skinnera, która zakłada, że nawet złożone wyższe funkcje umysłowe, jak ludzki język, są wyłącznie asocjacjami bodziec-reakcja</para></meaning></definition></glossary></document>