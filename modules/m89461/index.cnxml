<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Terapia zaburzeń psychicznych teraz i kiedyś</title>
<metadata xmlns:md="http://cnx.rice.edu/mdml">
  <md:content-id>m89461</md:content-id>
  <md:title>Terapia zaburzeń psychicznych teraz i kiedyś</md:title>
  <md:abstract/>
  <md:uuid>0a6e0694-b3f6-4e10-8452-b91d618002c7</md:uuid>
</metadata>

<content><para id="UUID7457708a-6082-4b78-41133fed74bc360d">Zanim zapoznamy się z różnymi podejściami terapeutycznymi, zacznijmy przyglądanie się terapii od sprawdzenia, ilu ludzi cierpi na choroby psychiczne i ilu jest leczonych. Według Ministerstwa Zdrowia i Pomocy Społecznej Stanów Zjednoczonych (ang. <foreign xml:lang="en"><term cxlxt:index="foreign">U.S. Department of Health and Human Services</term></foreign>) w roku 2017 w USA zaburzenie psychiczne zdiagnozowano u 18,9% dorosłych. W przypadku nastolatków (w wieku 13–18 lat) odsetek ten był podobny jak u dorosłych, a dane szacunkowe dla dzieci (w wieku 8–15 lat) sugerują, że w tym samym roku zaburzenie psychiczne zdiagnozowano u blisko 13% (Narodowy Instytut Zdrowia Psychicznego, NIMH, 2017).</para><para id="UUIDdcf30798-adf9-4d37-4514-95b0ddc7fc7b">Najnowsze polskie dane pochodzą z szeroko zakrojonego projektu badawczego „Epidemiologia zaburzeń psychiatrycznych i dostępność psychiatrycznej opieki zdrowotnej” realizowanego przez Instytut Psychiatrii i Neurologii w latach 2009–2012. Wynika z niego, że 23,4% osób (tj. blisko 6 mln) w populacji dorosłej (18.–64. rok życia) przejawia min. jedno zaburzenie psychiczne w ciągu życia (EZOP, 2012).</para><para id="UUID2ab3e58a-7605-4ded-5d6b-d9bfd8b51248">Dane dotyczące odsetka dzieci i młodzieży wykazujących zaburzenia psychiczne w stopniu wymagającym pomocy profesjonalnej są dość podobne w wielu krajach i oscylują w granicach 10% populacji ogólnej dzieci i młodzieży. W Polsce odsetek ten wynosi co najmniej 9%, co oznacza, że pomocy systemu lecznictwa psychiatrycznego i psychologicznego wymaga około 630 tys. dzieci i młodzieży poniżej 18. roku życia (Janas-Kozik, 2017). W roku 2015 z takiej pomocy korzystało ponad 143 tys. osób do 18. roku życia, z których ponad 61% stanowili chłopcy. Najczęstszym rozpoznaniem są zaburzenia rozwojowe – dotyczą 62% dzieci i młodzieży (Raport Fundacji „Dajemy Dzieciom Siłę”, 2017).</para><para id="fs-idm14020496">Ile osób dorosłych rocznie korzysta z dostępnych metod terapeutycznych? Według szacunków Urzędu ds. Nadużywania Substancji Psychoaktywnych i Zdrowia Psychicznego (ang. <foreign xml:lang="en"><term cxlxt:index="foreign">Substance Abuse and Mental Health Services Administration (SAMHSA)</term></foreign>) w roku 2017 z powodu problemów psychicznych leczonych było 14,8% dorosłych (NIMH, 2017). Odsetki przedstawione na <link target-id="CNX_Psych_16_01_AdultTreat" cmlnle:case="locative"/> odzwierciedlają liczbę dorosłych, którzy byli hospitalizowani lub leczeni ambulatoryjnie i/ lub stosowali leki przepisane przez lekarza z powodu swoich zaburzeń psychicznych.</para><para id="UUIDe5ecf285-7f33-4aed-731c-f0210fc9e393">W Polsce ok. 1,6 mln osób leczy się w placówkach psychiatrycznych. Na tej podstawie możemy ocenić, że z pomocy psychiatrycznej w naszym kraju korzysta około 25% osób potrzebujących. Jest to wskaźnik niski, a sytuację opieki zdrowia psychicznego w Polsce określa się jako trudną. W przypadku dzieci i młodzieży mówi się wręcz o sytuacji dramatycznej (Raport Rzecznika Praw Obywatelskich, 2014).</para><figure id="CNX_Psych_16_01_AdultTreat"><media id="UUIDa8f83da3-c05b-464e-70c3-f6dcf40de0f8" alt="A bar graph is titled “U.S. Adult Mental Health Treatment, 2004–2008.” Below this title the source is given: “National Institute of Mental Health, n.d.-b” The x axis is labeled “Year,” and the y axis is labeled “Percent of adults.” In the years 2004, 2005 and 2006, the percentage of adults who received treatment hovered at 13 percent or just below. For the years 2007 and 2008, the percentage rose slightly closer to 14 percent."><image src="../../media/Figure 16.2.jpg" mime-type="image/jpeg"/></media><caption id="UUID055fbacb-b317-4c14-74d09fdedf3afe64">Odsetek dorosłych pacjentów, którzy zostali poddani leczeniu psychiatrycznemu w latach 2004–2008; jak widać, w tych latach procent osób dorosłych korzystających z leczenia nieznacznie wzrósł (Źródło: NIMH, b.d., B).</caption></figure><para id="fs-idp25259664">Narodowe Badanie Zdrowia i Żywienia (<foreign xml:lang="en"><term cxlxt:index="foreign">National Health and Nutrition Examination Survey (NHANES)</term></foreign>) przeprowadzone w 2017 roku przez Centra Kontroli i Prewencji Chorób (ang. <foreign xml:lang="en"><term cxlxt:index="foreign">Centers for Disease Control and Prevention</term></foreign>) ujawniło, że blisko połowa dzieci z zaburzeniami psychicznymi (50,6%) była poddana leczeniu (NIMH, b.d, C). Występowały jednak różnice między wskaźnikami leczenia a rodzajem zaburzeń (<link target-id="CNX_Psych_16_01_ChildTreat"/>). Na przykład w roku 2016 dzieci z zaburzeniami lękowymi były poddawane leczeniu rzadziej niż dzieci z ADHD lub z zaburzeniami zachowania.</para><para id="UUID5730988f-c9a5-4466-5390-d0bbb204b841">Czy potrafisz znaleźć prawdopodobne przyczyny tych różnic w częstości terapii?</para><figure id="CNX_Psych_16_01_ChildTreat"><media id="UUID7c178616-8c63-4390-5318-87a18c7594b6" alt="A bar graph is titled “U.S. Child Mental Health Treatment (Ages 8–15).” Below this title the source is given: “National Institute of Mental Health, n.d.-c” The x axis is labeled “Type of disorder,” and the y axis is labeled “Percent with disorder.” For children diagnosed with “Anxiety disorders,” around 32 percent receive treatment. For “Mood disorder,” around 42 percent receive treatment. For “Conduct disorder,” around 46 percent receive treatment. For “ADHD,” around 48 percent receive treatment. For “Any disorder,” around 50 percent receive treatment."><image src="../../media/Figure 16.3.jpg" mime-type="image/jpeg"/></media><caption id="UUIDd848ae64-a187-4316-765a520cae8069c0">W Stanach Zjednoczonych od około jednej trzeciej do połowy leczonych osób małoletnich (w wieku 8–15 lat) to pacjenci z zaburzeniami psychicznymi; najczęściej leczone są zaburzenia zachowania (Źródło: NIMH, b.d., C).</caption></figure><para id="UUIDf04bd1ab-dfc1-4bec-410a-7aa157698f2d">Obecnie dostępnych jest wiele metod leczenia zaburzeń psychicznych. Przyjrzyjmy się historii leczenia zdrowia psychicznego: od przeszłości po czasy współczesne.</para><section id="fs-idm109459040"><title id="UUID6b6f7f1a-572d-483b-52cd89164b9e59f1">Leczenie w przeszłości</title><para id="UUID453fc847-2cd3-4208-76399804edc227d6">Przez wiele wieków chorzy psychicznie byli traktowani bardzo źle. Uważano, że choroba psychiczna została spowodowana opętaniem przez demony, czarami lub gniewem bożym (Szasz, 1960). Na przykład w średniowieczu odbiegające od normy zachowania były postrzegane jako znak opętania danej osoby przez demony. Jeśli ktoś był uważany za opętanego, istniało kilka form terapii wypędzającej złe duchy. Najczęstszym sposobem leczenia były egzorcyzmy, często przeprowadzane przez kapłanów lub inne osoby duchowne: nad daną osobą odmawiano zaklęcia i modlitwy, a czasami podawano jej napoje lecznicze. Inną formą terapii ciężkich przypadków chorób psychicznych była trepanacja: w czaszce osoby chorej wykonywano mały otwór, aby uwolnić duchy z ciała. Większość osób leczonych w ten sposób umierała. Inne praktyki obejmowały egzekucję lub uwięzienie, zaś pozostali „pacjenci” kończyli jako bezdomni żebracy. Ogólnie rzecz biorąc, większość ludzi wykazujących odbiegające od normy zachowania była nierozumiana i traktowana okrutnie. Dominującą teorią psychopatologii we wczesnych wiekach była idea, że choroba psychiczna jest wynikiem opętania przez złego ducha lub złego boga, ponieważ wczesne wierzenia błędnie przypisywały wszystkie niewyjaśnione zjawiska złym lub dobrym bóstwom.</para><para id="UUID6a8adbd3-c912-4d97-71fb918177b6f8ae">Od końca XV wieku do końca wieku XVII panowało powszechne przekonanie (utrwalone przez niektóre organizacje religijne), że istnieją ludzie zawierający pakty z diabłem i popełniający okropne czyny, takie jak jedzenie dzieci (Blumberg, 2007). Ludzie ci byli uznawani za czarowników lub czarownice, a następnie poddawani procesom i sądzeni — często palono ich na stosie. Szacuje się, że dziesiątki tysięcy osób z zaburzeniami psychicznymi na całym świecie zginęło z powodu oskarżenia o czary lub bycie pod wpływem czarów (Hemphill, 1966).</para><para id="fs-idm190896544">W XVIII wieku osoby, których zachowanie odbiegało od normy (było nietypowe), umieszczano w azylach (<link target-id="CNX_Psych_16_01_Goya"/>). Azyle były pierwszymi instytucjami stworzonymi z myślą o zapewnieniu dachu nad głową osobom z zaburzeniami psychicznymi, ale skupiano się w nich nie na leczeniu zaburzeń, lecz na wykluczeniu chorych ze społeczeństwa. Często osoby te były trzymane w lochach bez okien, bite, przykuwane łańcuchami do łóżek i miały niewielki kontakt ze swymi opiekunami lub nie miały go wcale.</para><figure id="CNX_Psych_16_01_Goya"><media id="UUIDff94a6ca-9fd7-4359-6db8-eaa12a07d2f9" alt="A painting depicts the inside of a mental asylum in the early 1800s."><image src="../../media/CNX_Psych_16_01_Goya.jpg" mime-type="image/jpeg"/></media><caption id="dd5c54ef-2587-4e62-567f45854698d7a4">Ten obraz Francisca Goi, zatytułowany <emphasis effect="italics">Dom wariatów</emphasis>, przedstawia dom dla obłąkanych i jego mieszkańców na początku XIX wieku. Ukazuje osoby z zaburzeniami psychicznymi jako ofiary.</caption></figure><para id="fs-idp68853568">Pod koniec XVIII wieku francuski lekarz <term cmlnle:reference="Pinel, Philippe (1745-1826)" cxlxt:index="name" cxlxt:name="Pinel, Philippe" cxlxt:born="1745" cxlxt:died="1826">Philippe Pinel</term> (1745-1826) przekonywał do bardziej humanitarnego traktowania osób chorych psychicznie. Chciał, aby nie były one unieruchamiane fizycznie oraz aby z nimi rozmawiać. To właśnie zrobił dla swoich pacjentów w <foreign xml:lang="fr"><term cxlxt:index="foreign">La Salpêtrière</term></foreign> w Paryżu w 1795 roku (<link target-id="CNX_Psych_16_01_Pinel"/>). Dzięki humanitarnemu traktowaniu wielu jego pacjentów mogło opuścić szpital.</para><figure id="CNX_Psych_16_01_Pinel"><media id="UUID1ff21112-d92c-4c97-7f31-b8f75336d0df" alt="A painting, set inside an asylum, depicts a person removing the chains from a patient. There are several other people in the scene, but the focus is on these two characters."><image src="../../media/CNX_Psych_16_01_Pinel.jpg" mime-type="image/jpeg"/></media><caption id="UUID6d319c1e-6875-435a-4696d571a31d0670">Ten obraz Tony’ego Roberta-Fleury’ego przedstawia dr. Philippe’a Pinela nakazującego usunięcie łańcuchów pacjentom w szpitalu <foreign xml:lang="fr"><term cxlxt:index="foreign">Salpêtrière</term></foreign> w Paryżu.</caption></figure><para id="fs-idp57750784"><term cmlnle:reference="Dix, Dorothea (1802-1887)" cxlxt:index="name" cxlxt:name="Dix, Dorothea" cxlxt:born="1802" cxlxt:died="1887">Dorothea Dix</term> (1802-1887) zreformowała opiekę psychiatryczną w Stanach Zjednoczonych w XIX wieku (<link target-id="CNX_Psych_16_01_Dix"/>). Przyglądała się opiece nad osobami biednymi oraz z trudnościami psychicznymi. Odkryła, że ta populacja wciąż cierpiała z powodu nieuregulowanego i niedofinansowanego systemu (Tiffany, 1891). Przerażona tym, co zaobserwowała, Dix zaczęła lobbować w różnych stanowych organizacjach ustawodawczych i w Kongresie za zmianami (Tiffany, 1891). Jej wysiłki zaowocowały stworzeniem pierwszych zakładów dla osób z zaburzeniami psychicznymi w Stanach Zjednoczonych.</para><figure id="CNX_Psych_16_01_Dix"><media id="UUID24b038a6-b935-4460-4375-9c2ff71edea9" alt="A portrait of Dorothea Dix is shown."><image src="../../media/CNX_Psych_16_01_Dix.jpg" mime-type="image/jpeg"/></media><caption id="UUID58fcc9ea-dfc3-43a3-6a0098d41e5b0486">Dorothea Dix była reformatorką społeczną i orędowniczką ubogich obłąkanych; przyczyniła się do stworzenia pierwszego amerykańskiego zakładu dla osób z zaburzeniami psychicznymi. Dokonała tego, lobbując nieustępliwie w stanowych organach ustawodawczych i w Kongresie w celu utworzenia i finansowania takich instytucji.</caption></figure><para id="UUID6283a2f1-6794-4e34-7d7f79c16b665513">Pomimo wysiłków reformatorów typowy szpital amerykański psychiatryczny był brudny, oferował bardzo niewiele możliwości leczenia i często przetrzymywano w nim ludzi przez dziesiątki lat. Na przykład w Centrum Psychiatrycznym w Willard, w północnej części stanu Nowy Jork, jednym z zabiegów było zanurzanie pacjentów w zimnych kąpielach na długi czas. Wiele oddziałów i pokoi było tak zimnych, że do rana mogła tam zamarznąć szklanka wody (Willard Psychiatric Center, 2009). Centrum Psychiatryczne w Willard zamknięto dopiero w 1995 roku. Tego typu warunki powszechnie panowały aż do wieku XX.</para><para id="fs-idm98495392">Od roku 1954 do terapii zaczęto wprowadzać leki antypsychotyczne, które zyskały popularność w latach 60. XX wieku. Okazały się one ogromną pomocą w kontrolowaniu objawów niektórych zaburzeń psychicznych, na przykład psychozy.</para><para id="UUIDd250abb4-bafb-40a4-740b-a2d4b4ddf1aa">Psychoza była powszechną diagnozą wśród osób przebywających w szpitalach psychiatrycznych i zwykle objawiała się takimi symptomami jak halucynacje i urojenia, które wskazywały na utratę kontaktu z rzeczywistością. W 1963 roku Kongres uchwalił, a John F. Kennedy podpisał Ustawę o obiektach dla osób z zaburzeniami psychicznymi oraz o budowaniu lokalnych ośrodków zdrowia psychicznego; zapewniła ona federalne wsparcie i finansowanie wspólnotowym ośrodkom zdrowia psychicznego (National Institutes of Health, 2013). Ta ustawa zmieniła sposób świadczenia usług w zakresie zdrowia psychicznego w Stanach Zjednoczonych. W ten sposób rozpoczęła się <term>deinstytucjonalizacja</term> (ang. <foreign xml:lang="en"><term cxlxt:index="foreign">deinstitutionalization</term></foreign>), proces zamykania dużych szpitali psychiatrycznych, umożliwiający ludziom pozostanie we własnych społecznościach i leczenie na miejscu.</para></section><section id="fs-idm87887472"><title id="UUID15f58940-193d-4ebe-7e64afd7675c3563">Ośrodki zdrowia psychicznego dzisiaj</title><para id="fs-idm51315776">Obecnie w Stanach Zjednoczonych istnieją lokalne ośrodki zdrowia psychicznego, które znajdują się w pobliżu domów pacjentów; zapewniają one różnego rodzaju usługi z zakresu zdrowia psychicznego oraz rozwiązywania rozmaitych problemów. Deinstytucjonalizacja po części polegała na tym, że pacjenci zwolnieni ze szpitali mieli iść do nowo utworzonych ośrodków, ale niestety system nie został wprowadzony skutecznie. Ośrodki były niedofinansowane, personel nie został przeszkolony do radzenia sobie z poważnymi zaburzeniami, takimi jak schizofrenia, doszło do wypalenia zawodowego pracowników, a także nie zapewniono chorym pozostałych potrzebnych usług, takich jak mieszkanie, wyżywienie i szkolenie zawodowe. Bez tego wsparcia osoby, które wyszły ze szpitali w ramach deinstytucjonalizacji, często kończyły jako bezdomne. Nawet dzisiaj duża część bezdomnych to osoby z zaburzeniami psychicznymi (<link target-id="CNX_Psych_16_01_Homeless"/>). Statystyki pokazują, że 26% dorosłych bezdomnych mieszkających w schroniskach ma trudności psychiczne (HUD, 2011).</para><para id="UUID55722add-c2c7-4eea-4027-b44255cc55c3">Dane polskie również pokazują silne skorelowanie bezdomności i zaburzeń psychicznych, tj. z jednej strony osoby z trudnościami psychicznymi są w większym stopniu zagrożone bezdomnością – chodzi tu głównie o ciężkie zaburzenia, jak zaburzenia psychotyczne. Z drugiej, bezdomność sprzyja rozwojowi i pogłębianiu się trudności psychicznych, np. alkoholizmu. Statystyki są podobne jak w badaniach amerykańskich i szacują częstość zaburzeń psychicznych (w tym niezdiagnozowanych) u osób bezdomnych na blisko 30 % (Raport Fundacja Ius Medicinae, 2016).</para><figure id="CNX_Psych_16_01_Homeless"><media id="UUID01fd9378-887d-4f32-52e9-3395dcc239a5" alt="Photograph A shows a person sitting on a bench slumped over. In the background an American flag hangs vertically. Photograph B shows a prison yard from afar. There are several people gathered around a basketball court."><image src="../../media/CNX_Psych_16_01_Homeless.jpg" mime-type="image/jpeg"/></media><caption id="UUID9201f434-a6cc-492d-7e97dc06b2f50a0c">(a) Blisko jedna czwarta bezdomnych w schroniskach w USA to osoby z poważnymi zaburzeniami psychicznymi (HUD, 2011). (b) Również zakłady karne zgłaszają dużą liczbę osób z trudnościami psychicznymi. (Źródło: (a) fotografia autorstwa C.G.P. Greya; (b) zdjęcie autorstwa Barta Eversona).</caption></figure><para id="fs-idm10812528">Inna grupa populacji chorych psychicznie znajduje się w amerykańskich zakładach poprawczych. Według badań „osoby z trudnościami psychicznymi dwa do czterech razy (w porównaniu z populacją ogólną) częściej mają na koncie wyrok w zawieszeniu lub zwolnienie warunkowe” (Prins i Draper, 2009, s. 23).</para><para id="UUID8173afe2-3f61-4806-7847-e6402b57e98c">Również w Polsce istnieje problem osób z niepełnosprawnością intelektualną i psychiczną przebywających w więzieniach. Wg Adama Bodnara, rzecznika praw obywatelskich, brak systemowych rozwiązań dla tych osób, będących uczestnikami postępowania karnego, jest jednym z największych zagrożeń z punktu widzenia przestrzegania praw człowieka i obywatela. Osobnym problemem są zaburzenia psychiczne, które rozwijają się lub ujawniają (np. zaburzenia psychotyczne) w trakcie odbywania kary. Skala tego zjawiska jest trudna do oszacowania.</para><para id="UUID7abc7a67-ea16-41c4-6193-e3cbddc1edb0">W Polsce osoba przebywająca w więzieniu praktycznie nie ma szans na odpowiednią opiekę psychiatryczną. Brakuje przywięziennych oddziałów szpitalnych prowadzących całodobową opiekę psychiatryczną – są w pięciu jednostkach penitencjarnych i dysponują łącznie zaledwie 66 miejscami. W tych, które istnieją, nie ma zwykle odpowiednich warunków do rehabilitacji i leczenia, bo przeznaczone są przede wszystkim do obserwacji i stwierdzania poczytalności. „Chorzy często nie mają tam dostępu do żadnej formy leczenia poza przyjmowaniem leków” (Raport Rzecznika Praw Obywatelskich, 2017).</para><para id="UUID6f46d8b5-7c5a-4261-44c6-47661f628eb7">Dziś zamiast azylów istnieją szpitale psychiatryczne, które w Stanach Zjednoczonych skupiają się głównie na opiece krótkoterminowej. Średni czas pobytu wynosi mniej niż dwa tygodnie, a często ogranicza się do kilku dni. Wynika to częściowo z bardzo wysokich kosztów hospitalizacji psychiatrycznej (Stensland et al., 2012), dlatego zakłady ubezpieczeń pokrywające koszt hospitalizacji często ograniczają ten czas do minimum. Zazwyczaj ludzie są umieszczani w szpitalach psychiatrycznych tylko wtedy, gdy stanowią bezpośrednie zagrożenie dla siebie lub innych.</para><para id="UUIDabc8f23c-288a-4e94-76c2-e7fae3a8cd6a">W Polsce brakuje dobrze zorganizowanej opieki środowiskowej dla osób z trudnościami psychicznymi, tj. dostępnej lokalnie w ich miejscu zamieszkania. Niepotrzebnie wydłuża to pobyty w szpitalach psychiatrycznych, które i tak często są przepełnione. Polska ze wskaźnikiem hospitalizacji psychiatrycznej 145 na 100 tys. mieszkańców jest tylko nieco powyżej średniej europejskiej, ale czas hospitalizacji wynosi u nas ponad dwa miesiące i należy do najdłuższych w Europie (Raport Rzecznika Praw Obywatelskich, 2014). Osoba szukająca pomocy może udać się do lekarza pierwszego kontaktu lub bezpośrednio do lekarza psychiatry (nie jest potrzebne skierowanie). Skierowanie od lekarza POZ lub psychiatry jest natomiast wymagane w przypadku chęci odbycia konsultacji lub psychoterapii.</para><para id="UUID7f3ba23a-9f45-4064-6a96f1d53db25401">Większość osób z zaburzeniami psychicznymi nie przebywa w szpitalach psychiatrycznych. Część osób trafia na terapię nie tyle z własnej woli, ile pod wpływem różnych instytucji. Niektórzy rodzice mogą mieć trudności z pełnieniem obowiązków wychowawczych (np. zaniedbywać czy wręcz stosować przemoc względem dzieci). W takich przypadkach na terapię mogą skierować ich organy powołane do ochronny praw dziecka (np. sąd rodzinny). Zdarza się, że rodzice są kierowani do ośrodków psychiatrycznych lub leczenia uzależnień, a dzieci mogą otrzymać pomoc w radzeniu sobie z przeżytą traumą. Wskazana byłaby też pomoc terapeutyczna dla dzieci w procesie przysposobienia do życia w rodzinie zastępczej lub adopcyjnej (<link target-id="CNX_Psych_16_01_Children"/>).</para><figure id="CNX_Psych_16_01_Children"><media id="UUID3944a4df-e51f-4a60-68a5-a40fd291b868" alt="An adult and a small child are depicted sitting on a rug next to a toy house."><image src="../../media/CNX_Psych_16_01_Children.jpg" mime-type="image/jpeg"/></media><caption id="UUID19966ccc-9285-44bb-5c7724f2db164524">Terapia dzieci na ogół wiąże się z zabawą. (Źródło: „LizMarie_AK”/Flick4).</caption></figure><para id="fs-idp35975280">Dla niektórych ludzi uczestniczenie w cotygodniowych sesjach terapeutycznych może być ustanowionym przez sąd warunkiem zwolnienia warunkowego. Jeśli dany człowiek bierze udział w terapii nie z własnej woli, to korzysta z tych usług przymusowo (tzw. <term>leczenie przymusowe</term> (ang. <foreign xml:lang="en"><term cxlxt:index="foreign">involuntary treatment</term></foreign>). <term cmlnle:reference="leczenie dobrowolne">Leczenie dobrowolne</term> (ang. <foreign xml:lang="en"><term cxlxt:index="foreign">voluntary treatment</term></foreign>) oznacza, że dana osoba wybiera się na terapię z własnej nieprzymuszonej woli. Dobra wiadomość jest taka, że część osób, które rozpoczęły terapię przymusowo, z czasem zauważa jej sens i kontynuuje ją z własnej woli.</para><para id="UUID626f6ab0-2bd8-431d-421d4f024c5dfaab">Leczenie psychoterapeutyczne może odbywać się w różnych miejscach. W Polsce osoba zainteresowana skorzystaniem z terapii w ramach ubezpieczenia zdrowotnego może udać się do lokalnej poradni zdrowia psychicznego. Na terapię można też dostać się w ramach dziennych oddziałów psychiatrycznych, przy czym terapia tam najczęściej ma charakter grupowy. Część ośrodków prywatnych dysponuje też pulą miejsc na terapię (indywidualną i grupową) w ramach kontraktów podpisanych z Narodowym Funduszem Zdrowia. Podstawowym problemem w przypadku terapii refundowanej jest długi czas oczekiwania, dochodzący nierzadko do kilkunastu miesięcy. Alternatywę stanowi skorzystanie z terapii prowadzonej odpłatnie. W tym przypadku oczywistą konsekwencją są dodatkowe koszta.</para><para id="fs-idm83363088">Znalezienie pomocy nie zawsze jest łatwe: możliwości mogą być ograniczone, szczególnie na terenach wiejskich i w mniejszych miastach. Obecnie nawet w dużych miastach i w placówkach prywatnych istnieją listy oczekujących na terapię. Wielu osób najzwyczajniej nie stać na pokrycie kosztów pomocy psychologicznej lub psychiatrycznej (w Warszawie średni koszt jednej wizyty terapeutycznej wynosi obecnie 150 złotych). W przypadku terapii refundowanej przez NFZ podstawowym problemem jest długi czas oczekiwania. Ponadto pomoc psychologiczna w ramach NFZ najczęściej oferowana jest w godzinach porannych bądź w środku dnia, co dla części osób oznacza konieczność zwalniania się z pracy, a dla pozostałych czyni taką terapię niedostępną.</para></section><section id="fs-idm113439120" class="summary"><title id="UUID6e5a13e9-d9d5-4061-44404ea55b0cbb5d">Podsumowanie</title><para id="UUID57fbf5ff-6e79-4d30-5ea2ed93634affd1">Kiedyś wierzono, że osoby z zaburzeniami psychicznymi lub osoby wykazujące odbiegające od normy zachowania są opętane przez demony. Ludzie ci byli zmuszani do udziału w egzorcyzmach, więzieni lub zabijani. Później zbudowano azyle dla osób z zaburzeniami psychicznymi, ale wciąż ich pacjenci nie byli leczeni wcale lub tylko w bardzo małym stopniu, a wiele ze stosowanych metod było okrutnych. Philippe Pinel i Dorothea Dix opowiadali się za bardziej humanitarnym traktowaniem osób z zaburzeniami psychicznymi. W połowie lat sześćdziesiątych ubiegłego wieku zyskał poparcie ruch deinstytucjonalizacyjny, który sprawił, że szpitale dla psychicznie chorych zostały zamknięte, co umożliwiło pacjentom powrót do domów i leczenie we własnych społecznościach. Niektóre osoby wróciły do domów rodzinnych, ale wiele straciło dach nad głową z powodu braku funduszy i systemów wsparcia.</para><para id="UUID8754189e-a534-41eb-4637-b4209a4159cc">Większość osób z trudnościami psychicznymi nie jest hospitalizowana. Pacjent zmagający się z objawami może porozmawiać z lekarzem pierwszego kontaktu lub z lekarzem psychiatrą, który najprawdopodobniej skieruje go do osoby specjalizującej się w terapii. Osoba cierpiąca może korzystać z ambulatoryjnych usług leczenia zdrowia psychicznego na różne sposoby, np. w formie konsultacji u psychologów, psychiatrów, terapeutów małżeńskich i rodzinnych, pedagogów szkolnych. Problemem w Polsce pozostaje niska dostępność terapii w ramach NFZ.</para></section><section id="fs-idm85473024" class="review-questions"><title id="UUID3569e659-491b-4add-7b237f12dbb8ac24">Review Questions</title><exercise id="fs-idm9640640"><problem id="fs-idm26997568"><para id="db8097a4-6458-4ada-53073ed68e6fe771">Która z poniższych osób nie popierała humanitarnego traktowania i lepszego leczenia osób chorych psychicznie?</para><list id="UUID2b77ea9a-2632-43e1-5d3e-0418505b654e" list-type="enumerated" number-style="upper-alpha"><item id="UUID3dde09a6-b440-4d33-57498e3229a8a2d4"><para id="UUID630d76ab-1362-4c78-5fbd416278b63509">Philippe Pinel</para></item><item id="UUID7e9c1760-0e7d-4adb-6841760a4fa2606f"><para id="UUID9df198ea-e644-4243-49134e2c70dc5c65">średniowieczni kapłani</para></item><item id="c7aed7e9-8e5e-4302-62980d0c5f8bb793"><para id="f8a25033-45d5-4378-47732a207ec90131">Dorothea Dix</para></item><item id="UUID75380b40-d209-4638-4dce73f153d432c5"><para id="UUID4d0c1a30-692e-432e-7a8e1cf27ecfd959">wszystkie osoby wymienione powyżej</para></item></list></problem><solution id="fs-idp71158240"><para id="fs-idm87178896">B</para></solution></exercise><exercise id="fs-idm83080272"><problem id="fs-idm14018528"><para id="fs-idp36227584">Proces zamykania dużych szpitali psychiatrycznych oraz zapewniania ludziom możliwości przebywania w swoich społecznościach i leczenia lokalnego jest znany jako ________.</para><list id="UUID35d69074-2d33-493c-4c6a-c9523c6d5cc9" list-type="enumerated" number-style="upper-alpha"><item id="df5a56ba-271b-49c2-7d4471a390fc3630"><para id="UUID5eb34e58-a65e-432b-72e49e792db551fe">deinstytucjonalizacja</para></item><item id="ac184229-3213-4a42-4190e285db6dc4de"><para id="UUID4361d21c-38ab-454a-7dbb410fb9708f56">egzorcyzm</para></item><item id="UUID3780bfb5-0a02-4759-51e93d7b6c3509da"><para id="UUID68bca0a7-6edd-40dd-47adcaf1dd64093d">dezaktywacja</para></item><item id="UUID8e137425-f2f5-4abe-5fd8fba50114f721"><para id="UUID775a341a-3984-444e-56bea107f3e98877">decentralizacja</para></item></list></problem><solution id="fs-idp34051536"><para id="fs-idm99080112">A</para></solution></exercise><exercise id="fs-idm100302928"><problem id="fs-idm75585440"><para id="fs-idm11177760">Joey został skazany za przemoc domową. Wyrokiem sądowym sędzia nakazał mu udział w terapii panowania nad gniewem. Nazywamy to leczeniem ________.</para><list id="UUIDad4cdc96-5a5b-4872-40e3-436f92b389bd" list-type="enumerated" number-style="upper-alpha"><item id="d9a87f22-75f8-4aa9-6b29e6d7108b4410"><para id="e9120117-2d5b-47ae-7c7b1b7e61c61747">przymusowym</para></item><item id="UUID11330c40-d634-4597-78836461794d498d"><para id="UUID95218723-2772-4afb-619878b25663efda">dobrowolnym</para></item><item id="bd4c5c9a-c5a8-4cfa-4a21b4dd67fcdb45"><para id="eec78395-d344-47a7-46e95cf40940f6b9">wymuszonym</para></item><item id="UUID018d2ef3-91a4-4638-7c8f5f55be2d15c3"><para id="ec1a1c9e-d937-4c0c-4df51bf92b545b5a">obowiązkowym</para></item></list></problem><solution id="fs-idp64826720"><para id="fs-idm9466288">A</para></solution></exercise><exercise id="fs-idm9089504"><problem id="fs-idm70154064"><para id="fs-idm82501776">Obecnie większość osób z problemami psychicznymi nie jest hospitalizowana. Zazwyczaj są umieszczane w szpitalach tylko wtedy, gdy ________.</para><list id="UUIDe7e9e267-e925-4eac-7bd8-cd0cb59808f0" list-type="enumerated" number-style="upper-alpha"><item id="UUID5ae01b09-f7e5-4a77-425b5383b33437ae"><para id="UUID396b8088-f58d-4f5a-54a1b6a9c02673b7">mają schizofrenię</para></item><item id="UUID7f66c3e5-7151-4596-4292d3818de4c030"><para id="UUID84b8f9a3-cf76-45d7-49f569dce2c6645e">są ubezpieczone</para></item><item id="UUID6f2ab3f0-daaa-44fb-6ae42d09382d3124"><para id="UUID93fc83c8-b2a1-4e7d-64c4bdbc7f335816">są bezpośrednim zagrożeniem dla siebie lub innych</para></item><item id="a9aa7a28-f5d5-4da5-6ed788922168ef52"><para id="UUID9cdab516-ef01-4052-71d77fc38a014d9d">wymagają terapii</para></item></list></problem><solution id="fs-idm13079728"><para id="fs-idm52392784">C</para></solution></exercise></section><section id="fs-idp6413680" class="critical-thinking"><title id="dd48b20a-a8af-4982-4fb2683771ca2c4a">Critical Thinking Questions</title><exercise id="fs-idm90768368"><problem id="fs-idm7830464"><para id="eacd4ccf-54f1-4565-7f2ce563c6b61f77">Ludzie z zaburzeniami psychicznymi byli źle traktowani przez całe wieki. Opisz niektóre wysiłki mające na celu poprawę leczenia psychiatrycznego. Wyjaśnij, dlaczego odniosły one pozytywny skutek lub skończyły się niepowodzeniem.</para></problem><solution id="fs-idm140011856"><para id="UUD2169232c-09d2-4398-4720108ffcfb3cd9">Od średniowiecza aż do połowy XX wieku chorzy psychicznie byli nierozumiani i traktowani okrutnie. W XVIII wieku Philippe Pinel postulował uwolnienie pacjentów z łańcuchów i wprowadził to w prowadzonym przez siebie paryskim szpitalu. W wieku XIX Dorothea Dix nawoływała rząd do zapewnienia lepiej finansowanej i regulowanej opieki, co doprowadziło do utworzenia szpitali psychiatrycznych, ale mimo to leczenie nadal było raczej nieefektywne. W latach 60. ubiegłego wieku deinstytucjonalizacja nakazana przez rząd federalny zapoczątkowała likwidację szpitali psychiatrycznych, ale często nie udało się zapewnić w to miejsce wystarczającej infrastruktury do leczenia zastępczego.</para></solution></exercise><exercise id="fs-idm59774048"><problem id="fs-idm112439888"><para id="UUID67c0da37-8943-4541-6d0e794b3a8f7713">Zazwyczaj umieszcza się daną osobę w szpitalu tylko wtedy, gdy stanowi bezpośrednie zagrożenie dla siebie lub innych. Opisz sytuację, która spełniałaby te kryteria.</para></problem><solution id="fs-idp29586352"><para id="eeac15ad-2c4f-46c5-4488d2e3a936f19b">Frank jest poważnie przygnębiony. Rok temu stracił pracę i nie potrafił znaleźć innej. Kilka miesięcy po utracie pracy jego dom został przejęty za niespłacone raty, a żona Franka opuściła go. Ostatnio pomyślał, że lepiej będzie zakończyć życie. Zaczął rozdawać swoje rzeczy i kupił pistolet. Planuje się zabić w dwudziestą rocznicę swojego ślubu, która nadejdzie za kilka tygodni.</para></solution></exercise></section><section id="fs-idm95758208" class="personal-application"><title id="UUID60780f3e-32b1-4db1-6ca9ccce08eae0bf">Personal Application Questions</title><exercise id="fs-idm23873600"><problem id="fs-idp34132928"><para id="UUID685ff911-7a08-45d1-5286284436799a8a">Czy uważasz, że obecnie osoby z zaburzeniami psychicznymi są stygmatyzowane? Dlaczego tak lub dlaczego nie?</para></problem></exercise><exercise id="fs-idm98309360"><problem id="fs-idp89900512"><para id="f3bea7b1-3ece-467a-415ce68468527bd1">Czy w twojej miejscowości są placówki, które oferują usługi w zakresie poprawy zdrowia psychicznego? Czy byłoby dla ciebie komfortowe poszukać pomocy w jednym z tych obiektów? Uzasadnij odpowiedź.</para></problem></exercise></section></content><glossary><definition id="fs-idp14967664"><term cmlnle:reference="szpital psychiatryczny">szpital psychiatryczny (ang. <foreign xml:lang="en"><term cxlxt:index="foreign">psychiatric hospital</term></foreign>)</term><meaning id="UUID959ce411-daf7-41d4-6764-34ffc9075447"><para id="UUID29f37ed5-53b4-4e8e-6f0a6d6610aee246">instytucja powołana w celu hospitalizacji pacjentów z zaburzeniami psychicznymi</para></meaning></definition><definition id="fs-idm47924032"><term cmlnle:reference="deinstytucjonalizacja">deinstytucjonalizacja (ang. <foreign xml:lang="en"><term cxlxt:index="foreign">deinstitutionalization</term></foreign>)</term><meaning id="UUIDd2c41af0-d50a-4222-5630-a3bd2860c8b1"><para id="cc5076d5-7da2-4f4c-513a28b58cae84f2">proces zamykania dużych szpitali psychiatrycznych i włączania osób z trudnościami psychicznymi w życie lokalnych społeczności, z jednoczesnym zapewnieniem im leczenia</para></meaning></definition><definition id="fs-idm101799456"><term cmlnle:reference="leczenie przymusowe">leczenie przymusowe (ang. <foreign xml:lang="en"><term cxlxt:index="foreign">involuntary treatment</term></foreign>)</term><meaning id="UUIDa4e25057-e357-4c5e-71d2-3bd528bf34a4"><para id="UUID33662e4a-0f82-4177-6acfe51acee7e82f">leczenie wdrożone na podstawie wyroku sądu lub innych upoważnionych instytucji</para></meaning></definition><definition id="fs-idm341392"><term cmlnle:reference="leczenie dobrowolne">leczenie dobrowolne (ang. <foreign xml:lang="en"><term cxlxt:index="foreign">voluntary treatment</term></foreign>)</term><meaning id="UUID5ac0d2dd-8419-44f3-75de-8670b311cfdb"><para id="b2255d0b-6884-4d3f-704e37df5b1c11a1">terapia, w której pacjent z własnej woli decyduje się uczestniczyć, by poradzić sobie ze swoimi problemami/objawami trudności psychicznych</para></meaning></definition></glossary></document>