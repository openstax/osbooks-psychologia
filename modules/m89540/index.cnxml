<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Zespół stresu pourazowego</title>
<metadata xmlns:md="http://cnx.rice.edu/mdml">
  <md:content-id>m89540</md:content-id>
  <md:title>Zespół stresu pourazowego</md:title>
  <md:abstract/>
  <md:uuid>7e8bd6ff-945a-4b8c-ae58-b7c4a5d69d46</md:uuid>
</metadata>

<content><para id="fs-idp150111648">Udział w walkach, bycie dotkniętym katastrofą naturalną jak powódź lub huragan czy bycie świadkiem ataku terrorystycznego są dla doświadczających ich osób tak niezwykle stresujące lub traumatyczne, że zwiększają ryzyko rozwoju takich zaburzeń psychicznych, jak <term cmlnle:reference="zespół stresu pourazowego (PTSD)">zespół stresu pourazowego</term> (ang. <foreign xml:lang="en"><term cxlxt:index="foreign">post-traumatic stress disorder (PTSD)</term></foreign>). Przez większą część ubiegłego wieku zaburzenie to nazywano <foreign xml:lang="en"><term cxlxt:index="foreign">shell shock</term></foreign> (nerwicą wojenną), ponieważ objawy obserwowano u żołnierzy walczących na froncie. Pod koniec lat 70. XX wieku stało się jasne, że ten sam zespół objawów występuje u kobiet, które doświadczały przemocy (gwałtu, bicia, aktów kazirodczych) (Herman, 1997). Wtedy ukuto termin post-traumatic stress disorder (PTSD) – zespół stresu pourazowego, uznając, że takie objawy mogą się pojawić u każdego, kto doświadczył urazu psychicznego.</para><section id="fs-idp60143072"><title id="UUID31704e4e-4aa9-422b-6b87-ab69274c8e3e">Szersza definicja PTSD</title><para id="fs-idp28705808">We wcześniejszych wersjach DSM PTSD zaliczano do zaburzeń lękowych. W obecnej – DSM-5 – figuruje ono w grupie zaburzeń określanych jako zaburzenia związane z traumą i stresem (ang. <foreign xml:lang="en"><term cxlxt:index="foreign">trauma and stressor-related disorders</term></foreign>). PTSD diagnozuje się, gdy jednostka podlegała ekspozycji na zagrożenie życia, czyjąś śmierć, poważne zranienie lub przemoc seksualną, przejawiające się w jeden lub więcej poniżej wymienionych sposobów (APA, 2013):</para><list id="UUIDd9a0adcf-cbd6-4f7e-7316-fd821655fba7" list-type="bulleted"><item id="UUID5c778487-d27f-478d-5ebf-5ba42a2719d3"><para id="UUID16527abb-c541-4e81-43c6-b8fd034f4f32">bezpośrednie doświadczenie zdarzenia traumatycznego,</para></item><item id="UUIDd7c2856a-f14d-4282-6d0a-ea235b536699"><para id="UUID48a6605e-9486-45c8-7b89-deb4f39d3728">bycie świadkiem zdarzenia traumatycznego, które przytrafiło się innym,</para></item><item id="UUID0b3c0780-741d-4aef-64fa-fa44d23e12df"><para id="UUID2fae59ca-dd8f-4bc1-599a-4b83155f1761">uzyskanie informacji o tym, że ktoś z bliskich uczestniczył w zdarzeniu traumatycznym.</para></item></list><para id="UUIDaae376ac-f3a3-4ca2-5204-fb7ebfdde92e">Te doświadczenia mogą obejmować udział w walkach, rzeczywistą lub realnie zagrażającą przemoc fizyczną lub seksualną, katastrofy naturalne, ataki terrorystyczne oraz wypadki drogowe. To kryterium czyni z PTSD jedyną chorobę opisaną w DSM, dla której wyraźnie określona jest przyczyna (ciężki wstrząs lub uraz).</para><para id="fs-idp62342176">Do objawów PTSD zalicza się: natrętne, nieprzyjemne wspomnienia traumatycznego zdarzenia, tzw. <foreign xml:lang="en"><term cxlxt:index="foreign">flashback</term></foreign> (trwające od kilku sekund do nawet kilku dni stany przeżywania zdarzenia na nowo, gdy osoba zachowuje się tak, jakby ono właśnie miało miejsce [APA, 2013]), unikanie bodźców powiązanych w jakiś sposób z przeżytą traumą, trwale negatywne stany emocjonalne (poczucie winy, strach, gniew, wstyd) i uczucie wyobcowania, rozdrażnienie, skłonność do wybuchów gniewu, nadmierną czujność i reakcje lękowe. Te objawy muszą utrzymywać się co najmniej przez miesiąc, żeby można było ustalić rozpoznanie PTSD.</para><para id="fs-idm19991344">W Polsce rozpowszechnienie PTSD w populacji ogólnej wynosi około 1,1% (EZOP, 2012). U osób z grupy ryzyka (z doświadczeniem traumy) to zaburzenie występuje oczywiście częściej. PTSD stwierdzono u 71% byłych więźniów politycznych okresu stalinowskiego. U 83–85% byłych więźniów obozów zagłady występowały objawy syndromu obozowego (KZ-syndrom) (Lis-Turlejska et al., 2006). PTSD występuje u około 30% osób, które przeżyły II wojnę światową w Polsce (Lis-Turlejska wsp., 2006; Rybakowski, 2010). Ryzyko jest wyższe wśród ofiar wypadków masowych oraz osób, które z racji wykonywanego zawodu często stykają się z traumą (np. policjantów, strażaków i ratowników medycznych) (APA, 2013). Po roku od zdarzenia na PTSD cierpiało blisko 21% mieszkańców rejonów dotkniętych huraganem Katrina (Kessler et al., 2008), a po 2–3 latach od ataków terrorystycznych z 11 września – 12,6% Nowojorczyków z Manhattanu (DiGrande et al., 2008).</para></section><section id="fs-idm16677760"><title id="UUIDcc9c496e-edbc-44e6-58f3-6c192530f69c">Czynniki ryzyka PTSD</title><para id="fs-idp19254576">Rzecz jasna, nie każdy, kto doświadcza traumatycznego wydarzenia, będzie cierpieć z powodu PTSD; są jednak czynniki z dużym prawdopodobieństwem pozwalające przewidywać, kto go doświadczy. Należą do nich:</para><list id="UUID89681400-acf0-4e92-72a4-17c8879727f7" list-type="bulleted"><item id="UUIDdd32c9e8-2e0c-45aa-7073-6e8917a2b0b2"><para id="UUID03427d56-4268-42aa-6c5e-43d2748e2584">doświadczenie zdarzenia o charakterze traumy,</para></item><item id="UUIDd652aa85-630c-49e6-5b72-498ed84b7089"><para id="UUID809695fe-3d08-4f81-645f-c3afaf7f533b">doświadczenie silnych, intensywnych emocji w odpowiedzi na traumę,</para></item><item id="UUIDb9331ddd-7a18-4669-6926-6d3f35a1f47b"><para id="UUID950c8c13-2494-471a-5a49-52c18a9b3888">brak natychmiastowego wsparcia ze strony społeczności,</para></item><item id="UUID724123fd-e2a3-4245-718e-720907e910f5"><para id="UUID7fbd0bb7-8c4b-4df6-4467-a49a12c180e9">przeżywanie kolejnych ciężkich doświadczeń po przebytym urazie (Brewin et al., 2000), np. wtórna wiktymizacja u ofiar gwałtu, spowodowana stygmatyzacją w otoczeniu.</para></item></list><para id="UUID938499c4-7639-48c6-6f99-a182f03a24bb">Zdarzenia związane z fizyczną krzywdą doznaną od innych (urazy w walce, pobicie, gwałt lub molestowanie seksualne) niosą ze sobą wyższe ryzyko PTSD niż np. katastrofy naturalne (Kessler et al., 1995).</para><para id="UUID46b50d48-c8f9-42af-728b-97445092b8c3">Kobiety są bardziej narażone na traumę z powodu nadużyć i przemocy na tle seksualnym oraz zaniedbań i przemocy fizycznej doświadczanych w dzieciństwie. Mężczyźni są bardziej narażeni na traumę w wyniku klęsk żywiołowych, wypadków zagrażających życiu i przemocy fizycznej, jako ich świadkowie albo jako ofiary. Dorastający chłopcy są bardziej narażeni na wypadki, napaść fizyczną i bycie świadkiem czyjejś śmierci lub odniesienia obrażeń; nastoletnie dziewczęta są z kolei bardziej narażone na gwałt lub napaść na tle seksualnym, przemoc ze strony partnera lub niespodziewaną śmierć albo odniesienie obrażeń przez ukochaną osobę.</para><para id="UUID4605afaf-6ad7-4fef-5502-298883819f8d">Doświadczenie przemocy i bycie świadkiem traumy u innych ludzi są bardziej rozpowszechnione wśród osób innej rasy niż kaukaska. Afroamerykanie są bardziej narażeni na przemoc niż mężczyźni innych ras (Kilpatrick et al., 2017).</para><para id="UUID0aaff34b-8d62-4671-5db3-11925f35fe40">Badanie z 2012 roku wykazało, że 27% funkcjonariuszy więziennych zgłosiło wystąpienie objawów PTSD w ciągu ostatnich 30 dni. Wskaźniki były wyższe w przypadku mężczyzn (31%) niż kobiet (22%) (Spinaris et al., 2012). Badanie przeprowadzone przez Jaegers i wsp. (2019) wykazało, że 53,4% funkcjonariuszy więziennych uzyskało w testach przesiewowych wyniki wskazujące na obecność objawów PTSD. Zespół stresu pourazowego występuje częściej u więźniów niż w innych populacjach, szacuje się, że odsetek ten wynosi 6% wśród więźniów płci męskiej i 21% wśród osadzonych kobiet (Facer-Irwin et al., 2019).</para><para id="UUID35758fc8-cdfb-4104-4d10-16b59b5321ad">Innymi czynnikami podwyższającymi ryzyko są: niski status socjoekonomiczny, niski iloraz inteligencji, przebyte zaburzenia psychiczne, traumatyczne doświadczenia z dzieciństwa (bicie, wykorzystywanie i inne), jak również występowanie zaburzeń psychicznych w rodzinie (Brewin et al., 2000).</para><para id="UUID120e21e7-a0bb-41eb-6682-af2e7d03363c">Wśród indywidualnych cech ryzyka PTSD wymienia się: neurotyzm i skłonność do somatyzacji (przeżywanie stresu jako fizycznych objawów chorobowych) (Bramsen et al., 2000).</para><para id="UUIDfe62f2bc-49bf-498a-62b4-92a39ab004af">Nieszczęśliwe dzieciństwo lub traumatyczne doświadczenia w dorosłym życiu znacząco podnoszą ryzyko PTSD u osób, które mają jedną lub dwie krótkie wersje genu regulującego wytwarzanie serotoniny – neuroprzekaźnika zwanego też hormonem szczęścia (Xie et al., 2009). Sugeruje to, że zaburzenie rozwija się z większym prawdopodobieństwem u osób podatnych (model podatność–stres) w wyniku interakcji czynników biologicznych (genów) i psychospołecznych (stresu).</para></section><section id="fs-idp42702576"><title id="UUID78df479c-a4c0-42d0-6346-9fbd08e05b12">Wsparcie dla osób z PTSD</title><para id="fs-idp60626960">Z badań wynika, że społeczne wsparcie po traumatycznym zdarzeniu, definiowane jako pocieszenie, dodanie otuchy i pomoc od najbliższych, przyjaciół i sąsiadów, może zmniejszyć prawdopodobieństwo rozwoju PTSD (Ozer et al., 2003). Takie społeczne wsparcie pomaga jednostkom radzić sobie w trudnych chwilach, ponieważ mogą się wyżalić, powiedzieć, co czują, z kolei otoczenie zapewnia im poczucie miłości i akceptacji. Prowadzone przez 14 lat badanie w grupie 1377 amerykańskich weteranów wojny wietnamskiej wykazało, że ci, którzy po powrocie do domu w mniejszym stopniu odczuwali wsparcie otoczenia, byli bardziej narażeni na rozwój PTSD (<link target-id="Figure_15_06_Memorial"/>). Niższe ryzyko mieli ci, którzy angażowali się w życie lokalnej społeczności. W ich przypadku łatwiej dochodziło też do remisji PTSD w porównaniu z weteranami o większym stopniu izolacji społecznej (Koenen et al., 2003).</para><figure id="Figure_15_06_Memorial"><media id="fs-idp3753584" alt="na zdjęciu starszy mężczyzna w skupieniu stoi przed pomnikiem Weteranów Wojny w Wietnamie "><image src="../../media/CNX_Psych_15_06_Memorial.jpg" mime-type="image/jpeg"/></media><caption id="UUIDbd8c4206-28b8-4d30-61fb-55ed281b2b51">Mężczyzna przy pomniku Weteranów Wojny w Wietnamie w skupieniu oddaje cześć zmarłym. PTSD rozpoznawano najpierw u żołnierzy uczestniczących w konfliktach zbrojnych. Z badań wynika, że silne wsparcie społeczne zmniejsza ryzyko rozwoju tego zaburzenia. (Źródło: Kevin Stanchfield).</caption></figure></section><section id="fs-idp15352480"><title id="UUID323f233c-f036-4bf2-5c0f-691222e853f0">Uczenie się a rozwój PTSD</title><para id="fs-idp91986560">Modele wyuczania PTSD sugerują, że część objawów pojawia się i jest podtrzymywana w mechanizmie klasycznego warunkowania. Traumatyczne wydarzenie może działać jak bodziec bezwarunkowy wywołujący bezgraniczny strach i niepokój (reakcja bezwarunkowa). Bodźcami warunkowymi stają się czynniki poznawcze, emocjonalne, fizjologiczne i środowiskowe towarzyszące traumatyzującemu wydarzeniu lub w jakiś sposób z nim powiązane.</para><para id="UUIDac652677-b82c-456d-61ff-9e4cd536812c">Coś, co przypomina przebytą traumę, wywołuje odruch warunkowy (nasilony strach i niepokój), zbliżony do reakcji na pierwotne zdarzenie (Nader, 2001). Ktoś, kto był w pobliżu dwóch wież podczas ataku terrorystycznego z 11 września i u kogo rozwinął się później PTSD, może zachowywać się niezwykle nerwowo i niespokojnie za każdym razem, kiedy nad jego głową przelatuje samolot. Taka reakcja to odruch warunkowy na doświadczenie traumy (bodziec warunkowy w postaci dźwięku i widoku przelatującego samolotu). To, u kogo rozwinie się PTSD i jak długo się utrzyma, można wyjaśnić różnicami w podatności na warunkowanie (Pittman, 1988). Badania nad warunkowaniem pokazują, że u osób z tym zaburzeniem utrwalanie odruchów warunkowych jest ułatwione, zaś ich wygaszanie – utrudnione (Orr et al., 2000).</para><para id="fs-idm13142400">W rozwoju i podtrzymywaniu PTSD ważne są też czynniki poznawcze. W jednym z modeli sugeruje się kluczową rolę dwóch procesów: zaburzeń wspomnień o traumatycznym wydarzeniu oraz negatywnego postrzegania zarówno siebie w kontekście danego zdarzenia, jak i skutków zdarzenia (Ehlers i Clark, 2000). Według tej teorii niektóre osoby doświadczające traumy nie tworzą spójnych wspomnień o niej; wspomnienia te są słabo zakodowane, można powiedzieć „pokawałkowane”, niezorganizowane i pozbawione szczegółów. Takie osoby nie potrafią więc wspominać zdarzenia w sposób zintegrowany, tj. nadający mu znaczenie i kontekst. Ofiara gwałtu, która nie potrafi przywołać spójnych wspomnień traumy, może pamiętać jedynie oderwane od siebie fragmenty (np. to, że napastnik ciągle powtarzał jej, że jest głupia), które wybijają się we wspomnieniach. Mogą one mieć charakter intruzji, wyzwalanych dodatkowo w obecności bodźców przypominających pierwotne wydarzenie (np. spotkanie osoby podobnej do napastnika może przywołać wspomnienie tego, co do niej mówił).</para><para id="UUID0caf639a-c081-401b-4ad0-70608a8f1a79">Taka interpretacja pasuje do wcześniej omawianego materiału na temat warunkowania PTSD. Sugeruje też, że negatywne postrzeganie siebie w kontekście wydarzenia („Sama jestem sobie winna, że mnie zgwałcono”) może prowadzić do dysfunkcyjnych strategii behawioralnych (np. unikania sytuacji, w których można spotkać mężczyzn) utrwalających objawy PTSD oraz przywoływanie zniekształconych wspomnień. W konsekwencji utrwalona zostaje też negatywna ocena samego siebie w kontekście całego zdarzenia.</para></section><section id="fs-idp23630896" class="summary"><title id="UUID69899356-095c-4eab-5775-7a4b80e90e8e">Podsumowanie</title><para id="fs-idm13227184">Zespół stresu pourazowego opisywano początkowo jako nerwicę wojenną, uważano bowiem, że objawy pojawiają się w wyniku stresu wywołanego walką. Dziś jako PTSD określa się zaburzenie będące efektem traumatycznych lub niezwykle stresujących zdarzeń (walka, napaść seksualna, katastrofa naturalna) wywołujących zespół objawów takich jak: natrętne, nieprzyjemne wspomnienia zdarzenia, flashbacki, unikanie bodźców lub sytuacji powiązanych z oryginalnym zdarzeniem, trwale negatywne emocje, poczucie wyobcowania, rozdrażnienie, skłonność do wybuchów agresji oraz nasilone reakcje lękowe. Objawy muszą występować przez co najmniej miesiąc. Nie każda ofiara traumy doświadczy PTSD; rozpoznano szereg czynników predysponujących do rozwoju tego zaburzenia.</para></section><section id="fs-idp149984128" class="review-questions"><title id="UUID4b5da345-497c-4b8c-7030-c8123c77a12c">Review Questions</title><exercise id="fs-idp78100160"><problem id="fs-idp61474848"><para id="fs-idm24095888">Objawy PTSD obejmują wszystkie poniższe, z wyjątkiem ________.</para><list id="fs-idp24626192" list-type="enumerated" number-style="upper-alpha"><item id="UUID42614259-8212-4d77-7a68-df0bde347b4a"><para id="UUIDcbcabe07-5d33-4a38-51ac-15e717d966a9">natrętnych myśli lub wspomnień traumatycznego zdarzenia</para></item><item id="UUID8672d9fa-0929-47f9-4809-f445e5bd4b78"><para id="UUIDeab668fd-dc88-4c81-58e8-9b56dd51a288">unikania rzeczy lub sytuacji, które przypominają ofierze o przebytej traumie</para></item><item id="UUID4bf9d4c2-2f66-4f1d-7c12-7159be9c17c0"><para id="UUID87c2c0c1-7b17-4903-74c7-810f9bbb435f">reakcji lękowych</para></item><item id="UUIDef56eeba-0e67-40fd-5d53-fff6ca116194"><para id="UUID641450d3-913d-4ecb-4898-e36f34555ed7">objawów fizycznych, których nie można wyjaśnić obiektywnymi badaniami medycznymi</para></item></list></problem><solution id="fs-idp151904560"><para id="fs-idp82035680">D</para></solution></exercise><exercise id="fs-idp64237440"><problem id="fs-idp77010192"><para id="fs-idm6408000">Który z poniższych czynników zwiększa ryzyko rozwoju PTSD?</para><list id="fs-idp10181632" list-type="enumerated" number-style="upper-alpha"><item id="UUID08be4d30-2fbc-4c13-7c18-6e5ceb81aad4"><para id="UUID09821a08-c757-409b-6372-e1075a4ec55b">wysokie nasilenie traumy</para></item><item id="UUIDb7640bc0-0336-44b7-6861-58f3f96f0213"><para id="UUID74f77297-40b3-4f54-71f8-b14f13f47a8e">niska częstość doświadczania traumy</para></item><item id="UUID8782a877-3a15-4402-6be9-d35cd0fa03a4"><para id="UUID6ffc5b98-b7c1-40b4-6c58-3025adf74ee9">wysoki poziom inteligencji</para></item><item id="UUID5591704f-5cc9-40d9-795a-45baba2806b8"><para id="UUIDd2cf6d26-50d4-4413-6764-4a034c42c994">dobry stan zdrowia fizycznego</para></item></list></problem><solution id="fs-idp45521824"><para id="fs-idp80333392">A</para></solution></exercise></section><section id="fs-idp13274848" class="critical-thinking"><title id="UUIDae9c1ab4-487b-41bb-73f3-32b6f22a6093">Critical Thinking Question</title><exercise id="fs-idp59383184"><problem id="fs-idp61933216"><para id="fs-idm12478624">Wymień przynajmniej część czynników ryzyka związanych z rozwojem PTSD po traumatycznym zdarzeniu.</para></problem><solution id="fs-idp60017088"><para id="fs-idp71217616">Czynniki ryzyka PTSD obejmują: niski status socjoekonomiczny, niski poziom inteligencji, indywidualną i rodzinną historię zaburzeń psychicznych, doświadczenie traumy lub wykorzystywania w dzieciństwie. Można do nich zaliczyć także indywidualne cechy temperamentu, takie jak neurotyzm i skłonność do somatyzacji, oraz czynniki genetyczne: pewne odmiany genu zaangażowanego w kontrolę stężenia serotoniny w organizmie.</para></solution></exercise></section></content><glossary><definition id="fs-idp55679936"><term cmlnle:reference="flashback">flashback (ang. <foreign xml:lang="en"><term cxlxt:index="foreign">flashback</term></foreign>)</term><meaning id="fs-idm31681648"><para id="UUIDd8cfd8e1-c2f4-42ac-78ab-b86150ce4650">stan psychiczny, w którym osoba ponownie przeżywa traumatyczne wydarzenie i zachowuje się tak, jakby działo się ono w czasie teraźniejszym</para></meaning></definition><definition id="fs-idp20754784"><term>zespół stresu pourazowego (PTSD) (ang. post-traumatic stress disorder (PTSD))</term><meaning id="fs-idp10606496"><para id="UUIDa4525d58-524d-4c6c-780d-0b5d613540fb">doświadczenie niezwykle traumatycznego zdarzenia prowadzi do zespołu objawów obejmujących natrętne, niepokojące wspomnienia zdarzenia, unikanie bodźców związanych ze zdarzeniem, negatywne stany emocjonalne, uczucie osamotnienia, rozdrażnienie, wybuchowość, nadmierną czujność i skłonność do reakcji przestrachu; objawy muszą występować przez co najmniej miesiąc</para></meaning></definition></glossary></document>