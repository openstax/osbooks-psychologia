<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Rola snu</title>
<metadata xmlns:md="http://cnx.rice.edu/mdml">
  <md:content-id>m89570</md:content-id>
  <md:title>Rola snu</md:title>
  <md:abstract/>
  <md:uuid>c9a1d601-42e4-4a9a-a376-bf21bc1ab417</md:uuid>
</metadata>

<content><para id="fs-idm137226656">Przesypiamy mniej więcej jedną trzecia życia. Wziąwszy pod uwagę, że średnia długość życia mieszkańca Stanów Zjednoczonych wynosi od 73 do 79 lat (Singh i Siahpush, 2006), to w stanie snu spędza on mniej więcej 25 lat. Podobne statystyki dotyczą również Polski, gdzie przeciętna długość życia mężczyzn wynosi ok. 74 lat, a w przypadku kobiet 82 lata (GUS 2018). Niektóre zwierzęta w ogóle nie śpią (kilka gatunków ryb oraz płazów), u innych, na przykład żyraf, obserwuje się długie okresy bez snu i bez wyraźnych negatywnych tego konsekwencji, a jeszcze inne, takie jak szczury, umierają po dwóch tygodniach deprywacji snu (Siegel, 2008). Dlaczego poświęcamy tak dużo czasu na sen? Czy jest dla nas koniecznością? W tym podrozdziale zastanowimy się nad odpowiedziami na te pytania i przedstawimy różne koncepcje dotyczące powodów występowania snu u ludzi.</para><section id="fs-idm48249200"><title id="UUIDfd14504a-19a4-4ffe-7b9dacc70dc3a201">Czym jest sen?</title><para id="fs-idm114914880">Wiesz już, że stan snu charakteryzuje się niskim poziomem aktywności fizycznej i ograniczoną świadomością bodźców zmysłowych. Według Siegla (2008) definicja snu musi zawierać również wzmiankę na temat zależności mechanizmów okołodobowych oraz homeostatycznych regulujących sen. Homeostatyczną regulację snu potwierdza występowanie okresów odsypiania po deprywacji snu. <term cmlnle:reference="nadrabianie snu REM">Nadrabianie snu REM</term> (ang. <foreign xml:lang="en"><term cxlxt:index="foreign">sleep rebound</term></foreign>) polega na tym, że przy kolejnej okazji do zaśnięcia osoba z deprywacją snu zasypia szybciej. Sen charakteryzuje się określonymi schematami aktywności mózgu, które można przedstawić graficznie za pomocą elektroencefalografii (EEG), a różne fazy snu rozróżniamy właśnie dzięki tej technice (<link target-id="Figure_04_02_SleepEEG"/>).</para><figure id="Figure_04_02_SleepEEG"><media id="UUIDacaf5ce6-58f6-42de-74c5-8c8e6e0c6b78" alt="A polysonograph shows 14 rows of waves with some rows appearing visually similar. Rows 1–2, rows 4–7, and rows 9–11 show similar patterns. Rows 4–7 are outlined in read to emphasize the similarity in wave patterns."><image src="../../media/CNX_Psych_04_02_SleepEEG.jpg" mime-type="image/jpeg"/></media><caption id="UUIDfa8effa5-597f-4313-4e56c9e48cc97eac">Fragment polisomnogramu (uzyskanego podczas badania polisomnograficznego), czyli zapisu zmian parametrów kilku zmiennych fizycznych podczas snu. Oś pozioma pokazuje upływ czasu w sekundach, a zapis obejmuje 30 sekund. Umiejscowienie zestawów elektrod, które rejestrowały każdy sygnał, opisano na osi pionowej. W czerwonej ramce widać wykres EEG, czyli zapis czynności bioelektrycznej mózgu (fale mózgowe są charakterystyczne dla poszczególnych faz snu). Inne krzywe pokazują pozostałe dane związane ze snem, takie jak temperatura ciała, napięcie mięśniowe oraz tętno.</caption></figure><para id="UUID5eac4bfb-12db-452e-65467b8ac405e2ed">Cykle snu i czuwania są kontrolowane przez wiele współpracujących ze sobą obszarów mózgu, m.in. wzgórze, podwzgórze oraz most. Jak już wspomniano, częścią podwzgórza jest <term>jądr⁠o nadskrzyżowaniowe (SCN)</term> – „zegar biologiczny” ciała – oraz inne jądra, które w połączeniu ze wzgórzem regulują sen wolnofalowy. Most odgrywa ważną rolę w regulacji fazy snu zwanej REM - o której będzie mowa w dalszych rozdziałach (National Institutes of Health, b.d.).</para><para id="UUID8e4023e7-79b8-48ac-5c981d2938ca0750">Sen jest również ważny z punktu widzenia gospodarki hormonalnej. Kiedy śpimy, następuje regulacja wydzielania hormonów z wielu gruczołów dokrewnych, m.in. <term cmlnle:reference="melatonina">melatoniny</term>, <term cmlnle:reference="folikulotropina">folikulotropiny</term> (hormonu folikulotropowego, FSH) stymulującej dojrzewanie pęcherzyków jajnikowych, <term cmlnle:reference="lutropina ">lutropiny</term> (hormonu luteinizującego, LH) oraz <term cmlnle:reference="hormon wzrostu">hormonu wzrostu</term> (National Institutes of Health, b.d.). Wiesz już, że podczas snu szyszynka wydziela melatoninę (<link target-id="Figure_04_02_Pituitary"/>). Uważa się, że melatonina odgrywa istotną rolę w regulacji różnych cyklów biologicznych oraz układu odpornościowego (Hardeland et al., 2006). Podczas snu przysadka mózgowa wydziela zarówno FSH, jak i LH, hormony istotne dla właściwego funkcjonowania układu rozrodczego (Christensen et al., 2012; Sofikitis et al., 2008), oraz hormon wzrostu pobudzający fizyczny wzrost, dojrzewanie organizmu i inne procesy metaboliczne (Bartke et al., 2013).</para><figure id="Figure_04_02_Pituitary"><media id="UUIDf06e5834-da3c-4fe0-7e21-7c6c43b36d9c" alt="An illustration of a brain shows the locations of the hypothalamus, thalamus, pons, suprachiasmatic nucleus, pituitary gland, and pineal gland."><image src="../../media/Figure 4.6.jpg" mime-type="image/jpeg"/></media><caption id="UUIDa5d4f348-3715-4fa5-6bb9cf0c76ac1cb5">Podczas snu szyszynka i przysadka wydzielają do krwi hormony.</caption></figure></section><section id="UUID6a521797-3add-424d-481e-28c44d00b580"><title id="UUID19d3bb07-5b88-499f-6f91e8a43c008a5b">Dlaczego śpimy?</title><para id="UUID9fdd1e32-6739-4748-74af550047eb6921">Wiemy już, że sen odgrywa ważną rolę w życiu człowieka, a deprywacja snu wiąże się z licznymi niekorzystnymi konsekwencjami. Wydawałoby się zatem, że powinniśmy w pełni rozumieć, dlaczego właściwie śpimy. Niestety, tak nie jest. Na szczęście dysponujemy kilkoma hipotezami starającymi się wyjaśnić funkcję snu u ludzi.</para></section><section id="fs-idm143295568"><title id="UUIDe95fba39-28f7-4f80-6a039cf74124126e">Adaptacyjna funkcja snu</title><para id="fs-idm88914576">Jedna z popularnych teorii dotyczących funkcji snu przyjmuje perspektywę psychologii ewolucyjnej. <term cmlnle:reference="psychologia ewolucyjna">Psychologia ewolucyjna</term> (ang. <foreign xml:lang="en"><term cxlxt:index="foreign">evolutionary psychology</term></foreign>) to dyscyplina nauki, która bada, w jaki sposób uniwersalne wzorce zachowań oraz procesy poznawcze ewoluowały w wyniku <term cmlnle:reference="dobór naturalny">doboru naturalnego</term> (ang. <foreign xml:lang="en"><term cxlxt:index="foreign">natural selection</term></foreign>). Zróżnicowanie oraz umiejętności adaptacyjne w zakresie procesów poznawczych i zachowania wpływają na sukces w reprodukcji i przekazywaniu informacji genetycznych potomstwu.</para><para id="UUID69bd80d1-93c8-454c-62f3-317c1c729aaa">Według jednej z hipotez ewolucyjnych celem snu jest przede wszystkim odzyskanie zasobów zużytych w ciągu dnia. Podobnie jak sen zimowy u niedźwiedzi, który służy przetrwaniu w okresie niedoboru zasobów w środowisku, nocny sen ludzi może być spowodowany koniecznością zmniejszenia nakładów energetycznych. Jest to nieco intuicyjne wyjaśnienie zjawiska zapadania w sen, gdyż istnieje mało badań je potwierdzających. Konkurencyjna hipoteza sugeruje, że tego rodzaju energetyczne potrzeby można by z łatwością zaspokajać, stosując okresy odpoczynku i braku aktywności (Frank, 2006; Rial et al., 2007). Z innych badań natomiast wyłania się negatywna korelacja między wymaganiami energetycznymi a ilością czasu spędzoną na spaniu (Capellini et al., 2008).</para><para id="fs-idm118926432">Jeszcze inna ewolucyjna hipoteza dotycząca snu zakłada, że nawyki spania wyewoluowały jako adaptacyjna reakcja na zagrożenie drapieżnikami, które wzrasta w nocy. Zatem śpimy w bezpiecznych miejscach, by zmniejszyć prawdopodobieństwo niebezpieczeństwa. I znów jest to dość intuicyjne, choć interesujące wyjaśnienie powodów, dla których śpimy. Być może nasi przodkowie spędzali długie godziny pogrążeni we śnie, aby ograniczyć czas wystawiania się na ataki potencjalnych drapieżników. Jednakże badania porównawcze pokazują, że powiązania między ryzykiem ataku drapieżników a snem są niezwykle złożone i niejednoznaczne. Niektóre prace sugerują, że gatunki bardziej zagrożone atakiem drapieżników śpią krócej niż inne gatunki (Capellini et al., 2008), natomiast według innych nie ma żadnej zależności między czasem, w którym osobnik danego gatunku głęboko śpi, a ryzykiem ze strony drapieżników (Lesku et al., 2006). Możliwe zatem, że sen nie pełni jednej, uniwersalnej funkcji adaptacyjnej, a u różnych gatunków wyewoluowały różne nawyki snu w reakcji na zróżnicowaną presję ewolucyjną.</para><para id="UUIDd9dce4dd-65ba-4d12-79c1bc86db40a529">Omawialiśmy już negatywne skutki deprywacji snu, warto zatem również wspomnieć o wielu korzyściach związanych z odpowiednią ilością snu. Według National Sleep Foundation są to m.in.: utrzymywanie zdrowej masy ciała, zmniejszenie poziomu stresu, poprawa nastroju czy koordynacji motorycznej oraz wiele korzyści powiązanych z funkcjami poznawczymi i tworzeniem wspomnień.</para></section><section id="fs-idm92656192"><title id="UUID4cfa3ca0-de2b-4b2e-5349a75959d25e81">Poznawcza funkcja snu</title><para id="UUIDc9a55689-74f6-4d1b-70e17a255336a68f">Istnieje również hipoteza, według której sen ma ogromne znaczenie dla funkcji poznawczych i tworzenia wspomnień (Rattenborg et al., 2007). Wiemy, że deprywacja snu wpływa negatywnie na procesy poznawcze oraz wywołuje deficyty pamięci (Brown, 2012), obniża zdolność koncentracji uwagi, podejmowania decyzji oraz korzystania ze wspomnień w pamięci długotrwałej. Ponadto te negatywne skutki pogłębiają się wraz ze zwiększaniem deprywacji snu (Alhola i Polo-Kantola, 2007). Dodatkowo sen wolnofalowy po nauczeniu się nowej umiejętności może poprawić skuteczność wykorzystania jej w praktyce (Huber et al., 2004) i wydaje się konieczny do tworzenia wspomnień (Stickgold, 2005). Zrozumienie wpływu snu na funkcje poznawcze wyjaśnia, dlaczego zakuwanie przez całą noc do testu może wcale nie być skuteczne, a nawet przynieść skutek przeciwny do zamierzonego.</para><note id="fs-idm57925040" type="note" class="psychology link-to-learning"><para id="fs-idm93056592">Obejrzyj ten krótki <link url="http://openstax.org/l/sleepdeprived">film</link> ze wskazówkami dotyczącymi snu dla studentów.</para></note><para id="fs-idm88114944">Mówi się również o tym, że sen przynosi wiele innych korzyści poznawczych. Badania wskazują m.in. na pozytywny wpływ snu na zwiększenie zdolności kreatywnego myślenia (Cai et al., 2009; Wagner et al., 2004), nauki języków (Fenn et al., 2003; Gómez et al., 2006) i wnioskowania dedukcyjnego (Ellenbogen et al., 2007). Pewne aspekty snu prawdopodobnie mają też wpływ nawet na przetwarzanie informacji emocjonalnych (Walker, 2009).</para><note id="fs-idm46621312" type="note" class="psychology link-to-learning"><para id="fs-idm128314064">W tym <link url="http://openstax.org/l/sleepmemory">filmie</link> znajdziesz informacje na temat powiązań między snem a pamięcią.</para></note></section><section id="fs-idm52508480" class="summary"><title id="UUID416637f9-ccf4-454c-68bdbf2f361761be">Summary</title><para id="UUID67a24bec-7b23-4ddc-437ca85adf653635">Sporą część naszego życia poświęcamy na sen, a w naszych mózgach rozwinęły się złożone układy kontrolujące różne jego aspekty. Podczas snu wydzielanych jest kilka hormonów ważnych z punktu widzenia procesów wzrostu oraz dojrzewania. Choć powód, dla którego śpimy, nadal pozostaje tajemnicą, niektóre badania sugerują, że sen odgrywa istotną rolę w uczeniu się i zapamiętywaniu.</para></section><section id="fs-idm72394304" class="review-questions"><title id="UUIDb96aa614-e596-4e2d-5bf7e4fbaa9b7f0d">Review Questions</title><exercise id="fs-idp41971648"><problem id="fs-idm14759344"><para id="fs-idm918864">Podczas snu hormon wzrostu wydzielany jest do krwi przez ________.</para><list id="UUID9a49f4e2-c586-405a-59ca-fd00634ea95f" list-type="enumerated" number-style="upper-alpha"><item id="UUID07d3e820-0b62-471c-4782b0fdb257cb03"><para id="UUIDabaf8ef7-fb82-49d1-7fd0c562c26135cc">szyszynkę</para></item><item id="UUID02e59a78-cf90-4d2d-4d8d11f9810f03e8"><para id="UUID38c2dc47-6bea-4ee7-451cb44d93b1a594">tarczycę</para></item><item id="UUID53b0cb5d-1af8-49e8-7b77c5c9c3eaac3e"><para id="UUIDb3f76d5b-1dc4-4bb8-699136a01c01dfc1">przysadkę mózgową</para></item><item id="UUID74c0d2f6-a49e-4fba-52a276e87d13f7c4"><para id="UUIDe0fee7d7-5941-4039-467195e409629545">trzustkę</para></item></list></problem><solution id="fs-idp43475888"><para id="fs-idm101451792">C</para></solution></exercise><exercise id="fs-idm27557440"><problem id="fs-idp66295712"><para id="fs-idm3294544">________ odgrywa(ją) rolę w kontrolowaniu snu wolnofalowego.</para><list id="UUID5960074b-d613-4ad7-7105-f62a7d6627aa" list-type="enumerated" number-style="upper-alpha"><item id="UUID00cac0ff-ff63-4d73-4383d9562d32f65a"><para id="UUID43d5e02e-c692-479f-5e5338fc9366d23d">Podwzgórze</para></item><item id="UUID28936634-c345-49c6-637351ad53dc1b86"><para id="UUIDfef88cbe-0803-4fa3-6012a730682eb5d7">Wzgórze</para></item><item id="UUID534d2351-66b8-4165-7bbebcd89b33cb67"><para id="UUID4c882e6b-805d-421f-7365264859907af4">Most</para></item><item id="UUID515e8805-e209-42b9-66942a284bc390ac"><para id="UUIDbce6292b-dc15-4d59-62c622e44fe68382">Podwzgórze i wzgórze</para></item></list></problem><solution id="fs-idm60975840"><para id="fs-idm128401152">D</para></solution></exercise><exercise id="fs-idm124856416"><problem id="fs-idm17588032"><para id="fs-idm164358352">________ to hormon wydzielany przez szyszynkę, odgrywający rolę w regulowaniu rytmów życiowych oraz układu odpornościowego.</para><list id="UUID7afae0e7-7a37-4c02-6713-68431cb33d9d" list-type="enumerated" number-style="upper-alpha"><item id="UUIDcae97cda-93cc-4c5b-5db400c01362611b"><para id="UUID301e46c7-22ea-4489-45360d25a24536ff">Hormon wzrostu</para></item><item id="UUID0dce9d0c-bb09-4571-4432a1d4a060233b"><para id="UUIDa038b251-4fa7-48d9-7c2e1988e7b9a6bb">Melatonina</para></item><item id="UUID005bda22-b095-4e19-6f9f3f57b796560d"><para id="UUIDe9e37503-5d77-4479-73cdee66b1e6a3fd">LH</para></item><item id="UUID1d551e19-b6c5-41bf-5f86ba9a00e24fc0"><para id="UUID16145609-9cc6-4e06-437640adeb76749d">FSH</para></item></list></problem><solution id="fs-idm117622416"><para id="fs-idm43589328">B</para></solution></exercise><exercise id="fs-idm129498528"><problem id="fs-idm150118128"><para id="fs-idm89577984">Uważa się, że ________ ma szczególne przełożenie na poprawę wykonywania ostatnio przyswojonych umiejętności.</para><list id="UUID14dd27b5-52fb-4322-5d3d-f2646d80b86c" list-type="enumerated" number-style="upper-alpha"><item id="UUID69c60ab1-f8ae-43f9-509a95d7e00c70e9"><para id="UUID2b44e977-54bf-4bb9-4e0c5f5cb9da81fe">melatonina</para></item><item id="UUIDc4a2e48f-1d45-42f5-59cea4047986dc2c"><para id="UUIDdbcb1cd5-4ce6-4257-52580a318907725b">sen wolnofalowy</para></item><item id="UUID82575687-13a2-4b19-48034f572135ec0a"><para id="UUID4a8cde55-9329-49cd-537028aa70931499">deprywacja snu</para></item><item id="UUID7b0794c6-c424-4e33-57b8f72a7b1a6224"><para id="UUIDbcb109a6-b232-4f18-63a6d67e5fbe0c9c">hormon wzrostu</para></item></list></problem><solution id="fs-idm114450176"><para id="UUID61a3eb41-1fc2-45e9-697256648cd9eeaa">B</para></solution></exercise></section><section id="fs-idm116680128" class="critical-thinking"><title id="UUID553341ff-712d-403b-5e436c28ea66cda6">Critical Thinking Questions</title><exercise id="fs-idp43305968"><problem id="fs-idm100360592"><para id="UUID695943f3-683e-41cd-590df83be4a31c55">Jeśli teorie, które mówią o tym, że człowiek potrzebuje snu, by odbudować zasoby energetyczne i zregenerować się po całym dniu różnorakiego wysiłku, są poprawne, co można byłoby powiedzieć o związku między całkowitą ilością snu jednostki a jej poziomem aktywności?</para></problem><solution id="fs-idm89283568"><para id="fs-idp29167456">Te jednostki (lub gatunki), które wydatkują największe ilości energii, potrzebowałyby najdłuższych okresów snu.</para></solution></exercise><exercise id="fs-idm211168144"><problem id="fs-idm118896512"><para id="UUID2c66ec29-789c-426a-726c41cf2dc2effb">W jaki sposób naukowcy stwierdzają, czy określone partie mózgu biorą udział w procesie regulacji snu?</para></problem><solution id="fs-idm89610992"><para id="UUIDea561f94-1a38-4f70-6282901925cfe0d2">W celu stwierdzania, w jaki sposób aktywacja lub dezaktywacja danego obszaru mózgu wpływa na zachowanie, naukowcy mogą obserwować osoby z uszkodzonymi partiami mózgu lub wykorzystywać techniki stymulacji mózgu. Ponadto mogą wspierać się również wszelkimi technikami neuroobrazowania, takimi jak funkcjonalne obrazowanie metodą rezonansu magnetycznego (fMRI) lub tomografia komputerowa.</para></solution></exercise><exercise id="fs-idm162343088"><problem id="fs-idm116698400"><para id="fs-idm15062592">Opisz poszczególne ewolucyjne teorie dotyczące snu i przedstaw argument za tą, która – twoim zdaniem – poparta jest najbardziej przekonującymi dowodami.</para></problem><solution id="fs-idm179887568"><para id="fs-idm124774144">Jedna z ewolucyjnych teorii snu mówi o tym, że sen jest konieczny do odbudowania zasobów zużytych w ciągu dnia. Według innej teorii ludzkie wzorce snu wyewoluowały jako adaptacyjna odpowiedź na zagrożenie ze strony drapieżników, które rośnie w ciemności. Pierwsza teoria nie ma podstaw empirycznych, natomiast druga zarówno poparta jest niektórymi badaniami, jak i wykluczana przez inne.</para></solution></exercise></section><section id="fs-idm121975376" class="personal-application"><title id="UUIDffe7428b-cc7a-4b7c-6d3743c51d54c69d">Personal Application Question</title><exercise id="fs-idm49400256"><problem id="fs-idm149152816"><para id="UUID31c22240-382a-4991-49d247e182d8f202">Czy kiedykolwiek zdarzyło ci się doświadczyć (lub być może znasz taką osobę) znacznych okresów deprywacji snu spowodowanych zwykłą bezsennością, wysokim poziomem stresu lub będących działaniem niepożądanym zażywania lekarstw? Jakie były w takim przypadku konsekwencje braku odpowiedniej ilości snu?</para></problem></exercise></section></content><glossary><definition id="fs-idm82986256"><term cmlnle:reference="psychologia ewolucyjna">psychologia ewolucyjna (ang. <foreign xml:lang="en"><term cxlxt:index="foreign">evolutionary psychology</term></foreign>)</term><meaning id="UUIDb5f25a66-6855-4bc6-4da9-bfafbac02020"><para id="UUID9305a876-c708-40e7-70d2132f70b91c37">dyscyplina badająca ewolucję uniwersalnych wzorców zachowań i procesów poznawczych w wyniku doboru naturalnego</para></meaning></definition><definition id="fs-idm146383088"><term cmlnle:reference="nadrabianie snu REM">nadrabianie snu REM (ang. <foreign xml:lang="en"><term cxlxt:index="foreign">sleep rebound</term></foreign>)</term><meaning id="UUID9646d388-866d-4694-563d-3cabcb8ac8bb"><para id="UUID1097ab23-d43d-47e2-552c5d3200625562">osoby pozbawione snu przy nadarzaniu się kolejnych możliwości do zapadnięcia w sen przechodzą krótszą fazę latencji (krótszy czas upływa od momentu położenia się do snu do momentu zaśnięcia)</para></meaning></definition></glossary></document>