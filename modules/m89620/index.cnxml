<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Atrybucje</title>
<metadata xmlns:md="http://cnx.rice.edu/mdml">
  <md:content-id>m89620</md:content-id>
  <md:title>Atrybucje</md:title>
  <md:abstract/>
  <md:uuid>53da272a-3016-4291-84ad-36df54c18780</md:uuid>
</metadata>

<content><para id="UUID284b59df-93eb-462f-49c38b8038addfcf">Psycholodzy społeczni w poszukiwaniu czynników wpływających na nasze zachowania i działania jako główny czynnik wskazują środowisko.</para><section id="UUIDb7e01b18-633e-42a6-7104-f9aee34af10f"><title id="UUID89c977c6-0e91-44f3-5b99-092f650cce9c">Sytuacyjne i dyspozycyjne czynniki wpływu na zachowanie</title><para id="fs-idm25502128">Zachowanie jest efektem uwarunkowań środowiskowych (np. różnic kulturowych, ról społecznych lub obecności obserwatorów) oraz cech danej osoby (np. osobowości). Poszczególne dyscypliny psychologii często skupiają się na ściśle wyodrębnionym wpływie lub zachowaniu. Tymczasem w <term cmlnle:reference="podejście sytuacyjne">podejściu sytuacyjnym</term> (<term cmlnle:reference="sytuacjonizm">sytuacjonizmie</term>) (ang. <foreign xml:lang="en"><term cxlxt:index="foreign">situationism</term></foreign>), preferowanym przez tradycyjnych psychologów społecznych, przyjmuje się, że nasze zachowanie i działania są zdeterminowane przez nasze bezpośrednie otoczenie i środowisko. Z kolei inne podejście, zwane <term cmlnle:reference="podejście dyspozycyjne">podejściem dyspozycyjnym</term> (ang. <foreign xml:lang="en"><term cxlxt:index="foreign">dispositionism</term></foreign>), zakłada, że nasze zachowanie jest motywowane czynnikami wewnętrznymi (Heider, 1958). <term cmlnle:reference="czynnik wewnętrzny">Czynnik wewnętrzny</term> (ang. <foreign xml:lang="en"><term cxlxt:index="foreign">internal factor</term></foreign>) to atrybut danej osoby i obejmuje m.in. cechy osobowości i temperament czy możliwości intelektualne. Psychologowie społeczni zazwyczaj przyjmują podejście sytuacyjne, podczas gdy psychologowie osobowości są zwolennikami perspektywy dyspozycyjnej.</para><para id="UUID1acedf72-bca2-439b-7597-2a69270d62ab">Tezę, że zachowanie człowieka jest funkcją cech osoby i sytuacji, sformułował Kurt Lewin w roku 1936 (Lewin, 1936). Współczesne podejścia w psychologii społecznej przy badaniu zachowań ludzkich uwzględniają zarówno sytuację, jak i osobowość człowieka (Fiske et al., 2010). Społeczna psychologia osobowości powstała właśnie w celu badania złożonych interakcji między czynnikami wewnętrznymi a sytuacyjnymi, mającymi wpływ na zachowanie człowieka (Mischel, 1977; Richard et al., 2003).</para></section><section id="fs-idm181743984"><title id="UUID05a70c28-b4c3-4c6b-7b142ba801d0fb67">Podstawowy błąd atrybucji</title><para id="fs-idm45074560">W kulturze zachodniej dominującym podejściem do wyjaśniania zachowań człowieka jest perspektywa dyspozycyjna. Jak sądzisz, dlaczego tak się dzieje? Przejawiamy skłonność do myślenia, że potrafimy kontrolować swoje zachowania, a zatem jakakolwiek ich zmiana musi wynikać z czynników wewnętrznych, takich jak osobowość, przyzwyczajenia lub temperament. Zdaniem niektórych psychologów społecznych ludzie mają tendencję do przywiązywania zbyt wielkiego znaczenia do czynników wewnętrznych, którymi tłumaczą zachowania innych, czyli dokonują ich <term cmlnle:reference="atrybucja">atrybucji</term> (ang. <foreign xml:lang="en"><term cxlxt:index="foreign">attribution</term></foreign>).</para><para id="UUID2cf40811-b984-4fb2-6766-a8c7c1c65b4e">Człowiek często zakłada, że zachowanie drugiej osoby jest jej <emphasis effect="italics">cechą,</emphasis> i nie docenia siły wpływu sytuacji na zachowanie. Niekiedy nie potrafimy rozpoznać, czy zachowanie drugiej osoby zostaje spowodowane czynnikami sytuacyjnymi, czyli jest uwarunkowane jej <emphasis effect="italics">stanem</emphasis>. Takie błędne założenie nosi nazwę <term cmlnle:reference="podstawowy błąd atrybucji">podstawowego błędu atrybucji</term> (ang. <foreign xml:lang="en"><term cxlxt:index="foreign">fundamental attribution error</term></foreign>) (Ross, 1977; Riggio i Garcia, 2009). Aby lepiej zrozumieć ten problem, wyobraź sobie następującą sytuację: Jan wraca do domu i po otworzeniu drzwi widzi żonę, która wita go miło i pyta, jak mu minął dzień. Zamiast odpowiedzieć równie miłym powitaniem, Jan wrzeszczy do żony: „Daj mi spokój!”. Dlaczego Jan nakrzyczał na żonę? Jak ktoś, kto popełnia podstawowy błąd atrybucji, może wytłumaczyć zachowanie Jana? Najczęstszą odpowiedzią, z jaką można się spotkać, jest stwierdzenie, że Jan jest złym, złośliwym lub nietowarzyskim człowiekiem (jego cechy). Zakłada się, że przyczyną takiego zachowania są czynniki wewnętrzne (dyspozycyjne). Wyobraź sobie jednak, że Jan został właśnie zwolniony z pracy z powodu redukcji etatów. Czy wówczas wytłumaczenie zachowania Jana byłoby inne? Po chwili namysłu być może wytłumaczylibyśmy je tym, że Jan przeżywał frustrację i zawód z powodu utraty pracy, czyli był w złym nastroju (jego stan). Właśnie w ten sposób można wyjaśnić zachowanie Jana, odwołując się do czynników zewnętrznych lub sytuacyjnych.</para><para id="fs-idm104131280">Podstawowy błąd atrybucji jest tak mocno zakorzeniony w naszym umyśle, że ludzie często pomijają oczywisty wpływ sytuacyjny na zachowanie. Klasyczny przykład tego zjawiska stanowi szereg eksperymentów znanych jako „badanie gospodarza teleturnieju” (Ross et al., 1977). W badaniu wzięli udział studenci, którym przypisano losowo rolę zadającego pytania – gospodarza teleturnieju – lub jego uczestnika. Osoby mające pełnić funkcję gospodarzy opracowały trudne pytania, na które znały odpowiedzi, a następnie zadawały je uczestnikom. Uczestnicy udzielali poprawnych odpowiedzi tylko w 4 na 10 przypadków (<link target-id="CNX_Psych_12_01_quizshow"/>). Po wykonaniu tego zadania uczestników badania poproszono o ocenę własnej wiedzy ogólnej w stosunku do przeciętnego studenta. Osoby zadające pytania nie oceniły poziomu swojej wiedzy ogólnej wyżej niż uczestnicy, ale uczestnicy dali wyższe noty zadającym pytania niż samym sobie.</para><para id="UUID9f7f15cb-8ab3-4dfb-78f8-77852d774f4b">W kolejnym badaniu obserwatorzy takiej samej interakcji również ocenili zadających pytania jako posiadających większą wiedzę ogólną niż uczestnicy. Okoliczności miały oczywisty wpływ na wyniki. Osoby zadające pytania same je ułożyły, więc miały bezdyskusyjną przewagę. Zarówno uczestnicy teleturnieju, jak i obserwatorzy dokonali wewnętrznej atrybucji wyników. Doszli do wniosku, że zadający pytania muszą być bardziej inteligentni niż ci, którzy mieli na nie odpowiadać.</para><figure id="CNX_Psych_12_01_quizshow"><media id="fs-idm131105312" alt="„"><image src="../../media/CNX_Psych_12_01_quizshow.jpg" mime-type="image/jpeg"/></media><caption id="f80489b2-7a1c-4b18-4fcaf4ed1bf467da">W badaniu „gospodarza teleturnieju” ludzie mieli tendencję do ignorowania wpływu sytuacji i błędnie wnioskowali, że zadający pytania mają większą wiedzę niż oni sami. (Źródło: Steve Jurvetson).</caption></figure><para id="fs-idm106408960">Często uważa się, że podstawowy błąd atrybucji ma ogromny wpływ na to, jak tłumaczymy zachowania innych ludzi (co widać na powyższym przykładzie). Należy jednak wspomnieć, że niektórzy badacze sugerowali, iż podstawowy błąd atrybucji nie ma aż tak wielkiego znaczenia, jakie mu się często przypisuje. W istocie, w analizie 173 opublikowanych badań wykazano, że znaczenie dla oceny wpływu podstawowego błędu atrybucji ma szereg czynników (np. wysoki poziom idiosynkrazji postaci i stopień wyjaśnienia zdarzeń hipotetycznych) (Malle, 2006).</para></section><section id="UUID49aa7079-177f-4956-4389-99ffb85d1e8d"><title id="db71eb08-5d62-4c18-4527e96e69113bc0">Czy podstawowy błąd atrybucji to zjawisko powszechne?</title><para id="fs-idm136573312">Prawdopodobnie każdy z nas może przywołać przykłady popełnienia podstawowego błędu atrybucji. Czy przedstawiciele kultur innych niż zachodnia także popełniają ten błąd? Niekoniecznie. Najsilniejszą tendencję do popełniania podstawowego błędu atrybucji przejawiają ludzie wychowani w <term cmlnle:reference="kultura indywidualistyczna">kulturze indywidualistycznej</term> (ang. <foreign xml:lang="en"><term cxlxt:index="foreign">individualistic culture</term></foreign>), czyli w kulturze, która jest skoncentrowana na indywidualnych osiągnięciach i autonomii. W związku z tym wyjaśnienie zachowania w ramach tej kultury przypisywane będzie osobie: jej cechom, a nie sytuacji, w jakiej się ona znalazła. Natomiast ludzie żyjący w <term cmlnle:reference="kultura kolektywistyczna">kulturze kolektywistycznej</term> (ang. <foreign xml:lang="en"><term cxlxt:index="foreign">collectivist culture</term></foreign>), czyli w kulturze, która koncentruje się na relacjach międzyludzkich, tj. na stosunkach w rodzinie, wśród przyjaciół i społeczności (<link target-id="CNX_Psych_12_01_cultures"/>), podstawowy błąd atrybucji popełniają rzadziej (Markus i Kitayama, 1991; Triandis, 2001).</para><figure id="CNX_Psych_12_01_cultures"><media id="fs-idm181270704" alt="Trzy zdjęcia przedstawiają trzy grupy ludzi: rodzinę szykującą posiłek, grupę mężczyzn siedzących na ganku i grupę kobiet grających w mahjonga."><image src="../../media/CNX_Psych_12_01_cultures.jpg" mime-type="image/jpeg"/></media><caption id="UUID73aa54f7-24bb-44fc-777c584b8b0f5489">Ludzie wychowani w kulturach kolektywistycznych, takich jak niektóre kultury w Azji, są bardziej skłonni podkreślać wagę relacji z innymi niż skupiać się wyłącznie na jednostce. Czynności takie jak: (a) przygotowywanie posiłku, (b) przebywanie z przyjaciółmi oraz (c) granie w gry angażują ludzi w życie grupowe. (Źródło (a): modyfikacja pracy Ariana Zwegersa; źródło (b): modyfikacja pracy „conbon33”/Flickr; źródło (c): modyfikacja pracy Anji Disseldorp).</caption></figure><para id="fs-idm180939456">Dlaczego tak się dzieje? Kultury kolektywistyczne, które istnieją przede wszystkim w Azji, Ameryce Łacińskiej i Afryce, koncentrują się na grupie, a nie na jednostce (Nisbett et al., 2001). To skupienie uwagi na innych poszerza perspektywę analizy zachowania, pozwalając na uwzględnienie zarówno wpływów sytuacyjnych, jak i kulturowych. W związku z tym bardziej prawdopodobne jest, że osoby żyjące w kulturze kolektywistycznej zaprezentują bardziej zniuansowaną odpowiedź na pytanie o przyczyny zachowania innych osób. Porównanie cech kultury indywidualistycznej i kolektywistycznej znajduje się w <link target-id="fs-idm158708336" cmlnle:case="locative"/>.</para><table id="fs-idm158708336" summary="..." class="top-captioned"><title id="UUID1b153ee0-6384-4f45-6ea1f65929fb4911">Cechy kultury indywidualistycznej i kolektywistycznej.</title><tgroup id="a176d700-db18-4914-608f2930e7ac58d1" cols="2"><colspec id="UUID09457873-4a45-4f81-6aa1752dc4078f0a" colnum="1" colname="c1" colwidth="400"/><colspec id="UUID853ed40c-b120-4fcf-595665440514cd6f" colnum="2" colname="c2" colwidth="400"/><thead id="UUID8437ab3c-937c-4dad-5e1aca4546e59993"><row id="UUID54bc6da4-e3a2-4efd-69fd0f357e072d09"><entry id="b0d3aaa5-26de-4196-57ae307c3ce8ffde" align="center">Kultura indywidualistyczna</entry><entry id="UUIDc1795163-84cb-4001-4b43-874cf751b016" align="center">Kultura kolektywistyczna</entry></row></thead><tbody id="UUID1ffaa82d-d201-48dd-524aab45d24425bf"><row id="b8b42c78-cd60-4647-5262f5021af52d95"><entry id="a28a0933-d2bb-47be-790f57fa658b4ee8">orientacja na osiągnięcia</entry><entry id="ac4da637-6694-49e4-689de21662b766d0">orientacja na relacje</entry></row><row id="UUID1370d0a7-53e1-40be-507fe740f260c838"><entry id="UUID4dc5f891-ee16-4231-721af558bd3f0dfb">koncentracja na autonomii jednostki</entry><entry id="c8133fd5-7d9f-4224-50fe58e91e2a3a61">koncentracja na autonomii grupy</entry></row><row id="e4e71533-9807-4697-652741f6736d2729"><entry id="UUID1b1f6aa8-e80a-454f-631ab8d867097922">perspektywa dyspozycyjna</entry><entry id="ad60c1ef-e33a-4318-7a7ab7918e094de4">perspektywa sytuacyjna</entry></row><row id="UUID81427401-1158-4da6-60269a872ee21117"><entry id="UUID78350df6-6f2b-42e3-4b869b829770c37e">niezależność</entry><entry id="UUID1b153ee0-6384-4f45-6ea9f64979fb4914">współzależność</entry></row><row id="f198fb24-af0c-4dc6-6de7480aa99351a1"><entry id="fa2e35ee-0062-4116-5e718605852b78a9">analityczny sposób myślenia</entry><entry id="UUID666e79da-f402-497f-7f17f12bf0818ed2">holistyczny sposób myślenia</entry></row></tbody></tgroup></table></section><section id="UUID7e720c10-4e78-4b88-7378-e8c6251e4f78"><title id="UUID5262fc02-e504-4ca2-4421-5b2db30f2487">Tendencyjność typu aktor–obserwator</title><para id="fs-idm51018768">Wróćmy do naszego wcześniejszego przykładu z Janem, który stracił pracę, a zewnętrzny obserwator o tym nie wiedział. Naiwny obserwator mógłby dokonać atrybucji wewnętrznej nieprzyjemnego zachowania Jana i przypisać ją dyspozycji mężczyzny zamiast sytuacji, w której się znalazł. Dlaczego nie doceniamy wpływu sytuacji na zachowania innych ludzi? Jednym z powodów jest często brak dodatkowych informacji pozwalających na właściwe wyjaśnienie czyjegoś zachowania. Jedyna informacja, jaką możemy mieć, to ta zaobserwowana. W sytuacji braku danych mamy tendencję do zakładania, że czyjeś zachowanie jest wywołane dyspozycją, czyli czynnikami wewnętrznymi.</para><para id="UUID136a13a0-1e60-4c4e-4a56-413d4ddd80de">Gdy zaś chodzi o wytłumaczenie naszych własnych zachowań, dysponujemy większą pulą informacji. Jeżeli wrócilibyśmy z pracy lub uczelni w złym nastroju i wyładowali swoją złość na psie lub domowniku, to jak byśmy się wytłumaczyli? Moglibyśmy np. powiedzieć, że jesteśmy bardzo zmęczeni lub źle się czujemy i potrzebujemy chwili odosobnienia – czyli podalibyśmy wytłumaczenie sytuacyjne. <term cmlnle:reference="tendencyjność typu „aktor-obserwator”">Tendencyjność typu „aktor-obserwator”</term> (ang. <foreign xml:lang="en"><term cxlxt:index="foreign">actor-observer bias</term></foreign>) to zjawisko polegające na tym, że nasze zachowania tłumaczymy naciskami zewnętrznymi, a zachowania innych ludzi – ich wewnętrznymi motywami (podstawowy błąd atrybucji) (Jones i Nisbett, 1971; Nisbett et al., 1973; Choi i Nisbett, 1998). Jako aktor posiadamy więcej informacji tłumaczących nasze zachowanie. Gdy jednak występujemy w roli obserwatora, dysponujemy niewieloma informacjami, dlatego mamy tendencję do przyjmowania perspektywy dyspozycyjnej.</para><para id="UUID02557e97-5190-4942-68db-6b5374e39a63">W jednym z badań dotyczących błędu atrybucji typu aktor-obserwator zbadano powody, jakie wymieniali mężczyźni zapytani, za co lubią swoje dziewczyny i za co lubią swoje dziewczyny ich przyjaciele (Nisbett et al., 1973). Jak przedstawiono na <link target-id="CNX_Psych_12_01_biasgraph" cmlnle:case="locative"/>, odpowiedzi dotyczące ich własnych powodów lubienia swojej dziewczyny dużo częściej uwzględniały czynniki zewnętrzne (sytuacyjne, np. „Lubię moją dziewczynę, bo przygotowała miłą niespodziankę”). Natomiast częstość podawania własnych cech dyspozycyjnych (np. „Potrzebuję towarzystwa”) była zdecydowanie niższa. Następnie badanych zapytano, dlaczego ich przyjaciel lubi swoją dziewczynę. Odpowiedzi wskazujących na przyczynę sytuacyjną było niemal tyle samo co wskazujących na przyczynę dyspozycyjną.</para><para id="UUIDde3aa7b0-943b-40ff-4f9c-7608dd1280a7">Wyniki badania potwierdzają, że człowiek w roli aktora zazwyczaj podaje niewiele wewnętrznych przyczyn, ale sporo sytuacyjnych powodów. W innej sytuacji – jako obserwatorzy zachowań przyjaciół – wymieniamy porównywalną liczbę wyjaśnień natury wewnętrznej i zewnętrznej.</para><figure id="CNX_Psych_12_01_biasgraph"><media id="fs-idm42785040" alt="a"><image src="../../media/Figure 12.5.jpg" mime-type="image/jpeg"/></media><caption id="UUID595d3ba4-d179-4a91-49708acb90c5dc33">Tendencyjność typu aktor–obserwator uwidacznia się w porównaniu sytuacji, gdy uczestnik badania podaje własne wyjaśnienie, dlaczego lubi swoją dziewczynę, z tą, kiedy poproszony zostaje o podanie przyczyn, dla których znajomy lubi swoją dziewczynę.</caption></figure></section><section id="UUID4abf62c5-15ff-4c2d-586e-8bf47bb01de1"><title id="UUID5ab2cbd7-fa3c-4211-4bda7130de1fa4e1">Egotyzm atrybucyjny</title><para id="fs-idm148696432">Egotyzm atrybucyjny polega na dokonaniu atrybucji w taki sposób, że postrzegamy siebie w pozytywnym świetle (np. przez wewnętrzną atrybucję przyczyn sukcesów i tłumaczenie porażek wpływem czynników zewnętrznych). Gdy uda nam się dobrze wykonać jakieś zadanie, na przykład zdamy egzamin na dobrą ocenę, to w naszym własnym interesie jest wytłumaczenie sukcesu raczej w sposób dyspozycyjny („Mam dużą wiedzę”) niż sytuacyjny („Egzamin był łatwy”). Skłonność jednostki do przypisywania sobie sukcesu w przypadku pozytywnych zdarzeń przez dokonanie dyspozycyjnej (wewnętrznej) atrybucji, a z drugiej strony – przypisywanie winy za porażkę czynnikom sytuacyjnym (zewnętrznym) – nazywamy <term cmlnle:reference="egotyzm atrybucyjny">egotyzmem atrybucyjnym</term> (ang. <foreign xml:lang="en"><term cxlxt:index="foreign">self-serving bias</term></foreign>) (Miller i Ross, 1975). Skłonność ta ma za zadanie chronić nasze poczucie własnej wartości. Można sobie wyobrazić, że gdyby ludzie zawsze dokonywali atrybucji sytuacyjnej dla swojego zachowania, to z jednej strony nigdy nie byliby w stanie przypisać sobie samym sukcesu i nie mogliby cieszyć się ze swoich osiągnięć, a z drugiej strony w przypadku porażki nie mogliby uczyć się na własnych błędach.</para><para id="fs-idm141600496">Aby lepiej zrozumieć egotyzm atrybucyjny, przyjrzyjmy się głębiej zjawisku <term cmlnle:reference="atrybucja">atrybucji</term>, czyli poszukiwaniu przyczyn danego zachowania. Jeden z modeli atrybucji wyróżnia jej trzy główne wymiary: poczucie umiejscowienia kontroli (wewnętrzne lub zewnętrzne), stabilność (stabilny lub niestabilny) i sterowalność (sterowalny lub niesterowalny). W tym kontekście stabilność odnosi się do zakresu, w jakim okoliczności będące przyczyną danego zachowania podlegają zmianom. Okoliczności uznaje się za stałe, jeżeli istnieje niewielkie prawdopodobieństwo ich modyfikacji. Sterowalność dotyczy zakresu, w jakim okoliczności powiązane z danym zachowaniem mogą być kontrolowane. Oczywiste jest zatem, że kwestie, nad którymi mamy kontrolę, nazywamy sterowalnymi (Weiner, 1979).</para><para id="fs-idm24277104">Zastanówmy się nad tym, w jaki sposób tłumaczymy zwycięstwa naszej ulubionej drużyny sportowej. Badania wskazują, że zazwyczaj dokonujemy wewnętrznej, stabilnej i sterowalnej atrybucji zwycięstwa (<link target-id="CNX_Psych_12_01_winning"/>) (Grove et al., 1991). Przykładowo możemy powiedzieć, że nasza drużyna jest utalentowana (atrybucja wewnętrzna), ciężko pracuje (stabilna) i wykorzystuje skuteczne techniki (sterowalna). Natomiast w przypadku porażek ulubionej drużyny mamy tendencję do dokonywania atrybucji zewnętrznej, niestabilnej i niesterowalnej. Przykład przegraną tłumaczymy tym, że w przeciwnej drużynie jest więcej bardziej doświadczonych graczy lub że sędziowie byli niesprawiedliwi (atrybucja zewnętrzna), przeciwnicy grali na własnym boisku (niestabilna), a z powodu niskiej temperatury nasza drużyna nie zagrała na miarę swoich możliwości (niesterowalna).</para><figure id="CNX_Psych_12_01_winning"><media id="fs-idm200966064" alt=" M "><image src="../../media/CNX_Psych_12_01_winningn.jpg" mime-type="image/jpeg"/></media><caption id="cf84fdbc-ec33-4b79-6483c231b74a3171">Mamy tendencję do żywienia przekonania, że drużyna, której kibicujemy, wygrywa, bo jest lepsza, a przegrywa z powodów od niej niezależnych (Roesch i Amirkham, 1997). (Źródło: „TheAHL”/Flickr).</caption></figure></section><section id="fs-idm132044416"><title id="UUID04acf1ea-3153-42a4-46eed4350aae5744">Hipoteza sprawiedliwego świata</title><para id="fs-idm100147008">Jedną z konsekwencji skłonności kultur zachodnich do wyjaśniania zachowań ludzkich w sposób dyspozycyjny jest zjawisko obarczania winą ofiary (Jost i Major, 2001). Kiedy ludzie doświadczają trudności, często są postrzegani jako (przynajmniej częściowo) odpowiedzialni za taki stan rzeczy. <term cmlnle:reference="hipoteza sprawiedliwego świata">Hipoteza sprawiedliwego świata</term>, (ang. <foreign xml:lang="en"><term cxlxt:index="foreign">just-world hypothesis</term></foreign>) to pogląd zakładający, że ludzie otrzymują to, na co zasłużyli (Lerner i Miller, 1978). W celu utrzymania przekonania, że świat jest sprawiedliwym miejscem do życia, często uważamy, że dobrym ludziom przytrafiają się dobre rzeczy, a złym ludziom – złe (Jost et al., 2004; Jost i Major, 2001). Przekonanie, że na świecie panuje sprawiedliwość i ludzie otrzymują to, na co zasługują, pozwala nam sądzić, że świat jest w istocie przewidywalny i że mamy nad swoim życiem jakąś kontrolę (Jost et al., 2004; Jost i Major, 2001). Przykładowo, jeżeli chcesz mieć powodzenie w życiu, musisz ciężko pracować i konsekwentnie piąć się po drabinie sukcesu.</para><para id="fs-idm9601040">Czy wiara w hipotezę sprawiedliwego świata może mieć negatywne konsekwencje? Jedną z nich jest tendencja do obarczania biednych winą za ich trudną sytuację życiową i materialną. Jak zazwyczaj tłumaczy się problem biedy? Często słyszy się wyjaśnienia takie jak: „Biedni są leniwi i nie chce im się pracować”, czy „Biedni po prostu chcą żyć na koszt państwa”. Te przykłady wyjaśnień natury dyspozycyjnej dobrze obrazują istnienie podstawowego błędu atrybucji. Obwinianie biednych za ich biedę pomija wagę czynników sytuacyjnych, takich jak wysoki wskaźnik bezrobocia, recesja, ograniczone możliwości nauki, a także rodzinny cykl biedy (<link target-id="CNX_Psych_12_01_homeless"/>). Wnioski z innego badania wskazują, że ludzie, którzy wierzą w hipotezę sprawiedliwego świata, mają negatywny stosunek do bezrobotnych i osób chorych na AIDS (Sutton i Douglas, 2005). W wielu krajach ofiary przemocy na tle seksualnym są często obwiniane za przestępstwo, którego na nich dokonano. Na szczęście istnieją organizacje i grupy wsparcia takie jak Domestic Violence Ended (DOVE) w USA, Nowe Życie Bez Przemocy skierowane dla Polaków w Wielkiej Brytanii czy fundacje stowarzyszone w Antyprzemocowej Sieci Kobiet (ASK) w Polsce (patrz ramka poniżej), które pomagają ofiarom tego rodzaju przemocy.</para><note id="UUID8cdcc5bf-cdc1-4154-5f99-0fa00ac576db" type="note" class="psychology link-to-learning"><title id="UUIDdb483ea5-5e10-4f18-79b7-e28082f5b721">Gdzie szukać pomocy</title><para id="UUIDeffb414c-20da-4d53-78de-14367faad0f7">W Polsce istnieją różne niewielkie stowarzyszenia i fundacje pomagające ofiarom przemocy, np. organizacje stowarzyszone w Antyprzemocowej Sieci Kobiet (ASK); <link url="https://feminoteka.pl/kto-dziala-w-antyprzemocowej-sieci-kobiet/">link do strony ASK</link>.</para><para id="UUID4639d32f-7dac-4220-7891-051d2999a67c">W Wielkiej Brytanii pomocy można szukać w pod tym <link url="https://pl-pl.facebook.com/nowezyciebezprzemocy">linkiem</link>. Pracownicy tej organizacji towarzyszą ofiarom podczas rozpraw sądowych, by np. zapewnić, że winę za gwałt poniesie sprawca, a nie ofiara przemocy.</para></note><para id="UUIDcfe548b9-4bf5-41ca-6454-8efd1d088e8c"/><figure id="CNX_Psych_12_01_homeless"><media id="fs-idm33272032" alt=""><image src="../../media/CNX_Psych_12_01_homeless.jpg" mime-type="image/jpeg"/></media><caption id="a4330594-2388-4c7b-5048d9c6935e04da">Ludzie przekonani o istnieniu sprawiedliwego świata często obwiniają biednych za ich status materialny, całkowicie pomijając przyczyny sytuacyjne i kulturowe, które doprowadziły ich do biedy. (Źródło: Adrian Miles).</caption></figure></section><section id="fs-idm180055472" class="summary"><title id="UUID9a557984-0d77-4d8a-44db42067d95126d">Summary</title><para id="fs-idm89085536">Psychologia społeczna jest dyscypliną psychologii, która bada oddziaływanie czynników sytuacyjnych na sposób myślenia ludzi, ich emocje i zachowania. Psychologowie klasyfikują przyczyny ludzkich zachowań na czynniki wewnętrzne, takie jak cechy osobowości, i na zewnętrzne, takie jak kultura i inne czynniki społeczne. Zachowania powinno się jednak tłumaczyć, stosując oba podejścia. Przeciętny człowiek ma skłonność do przywiązywania nadmiernej wagi do wyjaśnień natury dyspozycyjnej cudzego zachowania i pomijania znaczenia wpływu czynników sytuacyjnych, czyli popełnia podstawowy błąd atrybucji. Zjawisko to częściej pojawia się w kulturach indywidualistycznych niż kolektywistycznych. Ponadto nasze wytłumaczenia zachowań innych osób mogą być błędne z powodu braku wystarczających danych na temat motywacji innych ludzi do podejmowania określonych zachowań oraz naturalnej skłonności do wzmacniania swojej własnej wartości kosztem innych.</para></section><section id="fs-idm161234032" class="review-questions"><title id="UUID05a41839-ef4a-4502-46887a22397b87b7">Review Questions</title><exercise id="fs-idm127141376"><problem id="fs-idm161500384"><para id="fs-idm86481696">Dokonywanie atrybucji wewnętrznej dla własnych sukcesów i atrybucji zewnętrznej dla swoich porażek to przykład ________.</para><list id="fs-idm159496656" list-type="enumerated" number-style="upper-alpha"><item id="UUID1278f4bd-fe65-4e19-4e403c53e0f60cdc"><para id="c94851bc-a408-48d2-4ee6036bda83fec4">tendencyjności typu „aktor–obserwator”</para></item><item id="UUID33fda963-80cf-43aa-6cecd90d9f1798e5"><para id="b806feed-8567-47b2-5968bc1aefebbc2e">podstawowego błędu atrybucji</para></item><item id="aea01908-f428-424e-59a5a8f496a4ea78"><para id="f6159324-d8bd-4197-4ad094fb791510b6">egotyzmu atrybucyjnego</para></item><item id="UUID80f8e421-7cf7-48b1-683320c71e60e935"><para id="fac968c8-4220-4c84-6054529518d19e4f">hipotezy sprawiedliwego świata</para></item></list></problem><solution id="fs-idm173682032"><para id="fs-idm141686944">C</para></solution></exercise><exercise id="fs-idm101444480"><problem id="fs-idm82541040"><para id="fs-idm98864080">Kultury kolektywistyczne cechuje ________, a kultury indywidualistyczne ________.</para><list id="fs-idm67931872" list-type="enumerated" number-style="upper-alpha"><item id="dd3cce05-3ecb-4430-7567bde96b880013"><para id="UUID574891bf-b3ae-490a-70be0a13e5ae8c01">podejście dyspozycyjne; podejście sytuacyjne</para></item><item id="UUID98e70610-f813-49a1-6b6a2545d9af13ce"><para id="UUIDce955ce3-8ee3-4b82-5614-dc601cc0a53f">podejście sytuacyjne; podejście dyspozycyjne</para></item><item id="d8e061b6-9e0d-486d-76480ecfbdcce939"><para id="UUID9a42c09b-cfc9-4f07-489bd7dd965b5c95">autonomia; harmonia grupowa</para></item><item id="UUID73e5b912-8a02-4754-5db725888b2e2c0f"><para id="d02d7a69-1b23-4bb2-4bd1f7a56e1a3aeb">hipoteza sprawiedliwego świata; podstawowy błąd atrybucji</para></item></list></problem><solution id="fs-idm16880912"><para id="fs-idm154502176">B</para></solution></exercise><exercise id="fs-idm149519632"><problem id="fs-idm171340160"><para id="fs-idm83624048">Tendencja typu „aktor–obserwator” zakłada, że posiadamy więcej informacji na temat ________.</para><list id="fs-idm60773520" list-type="enumerated" number-style="upper-alpha"><item id="UUID1d8fe8af-79cf-45cc-63798bad00fa12b4"><para id="a545ca3d-e35f-498d-6f6ec1f8c6e10f2a">wpływu czynników sytuacyjnych na zachowanie</para></item><item id="UUID0e5cecd9-6bc4-49be-6a44e6a47a310eb8"><para id="UUID7b716227-93a8-4a10-4ea8c89bb8246d63">wpływu na nasze własne zachowanie</para></item><item id="UUID7d52264e-5adf-46db-7b0b3bbd355f6938"><para id="cff3abf9-6b56-411a-796ca0a0c700e3a7">wpływu na zachowanie innych ludzi</para></item><item id="d9fe2d0f-350e-4b77-749876510ce83c69"><para id="d64ead2f-7639-4bcd-638dd6eb8bf3af24">wpływu czynników dyspozycyjnych na zachowanie</para></item></list></problem><solution id="fs-idm152447200"><para id="fs-idm83773776">B</para></solution></exercise></section><section id="fs-idm200952640" class="critical-thinking"><title id="UUID2a320435-0975-43bd-4c51a860347dbdb8">Critical Thinking Questions</title><exercise id="fs-idm143061264"><problem id="fs-idm171162112"><para id="fs-idm81715664">Dokonaj krytycznej analizy wpływu czynników sytuacyjnych i dyspozycyjnych i podaj przykłady każdego z nich. Wyjaśnij, w jaki sposób czynniki sytuacyjne mogą tłumaczyć niewłaściwe zachowania.</para></problem><solution id="fs-idm142752352"><para id="fs-idm170146160">Podejście sytuacyjne zakłada, że nasze zachowanie jest zdeterminowane przez sytuację. Przykładowo, osoba, która spóźnia się do pracy, tłumaczy spóźnienie korkami na drodze. W podejściu dyspozycyjnym uważa się, że na zachowanie wpływ mają cechy osobowości danej osoby. Przykładowo, podczas stłuczki kierowca, któremu zajechano drogę, będzie twierdził, że ten drugi kierowca jest agresywny. W związku z tym podejście sytuacyjne zazwyczaj polega na szukaniu wytłumaczenia niewłaściwego zachowania, a podejście dyspozycyjne zwykle sprowadza się do obwiniania osoby, która dopuściła się niewłaściwego zachowania.</para></solution></exercise><exercise id="fs-idm155008464"><problem id="fs-idm90713040"><para id="fs-idm82595776">Podaj przykład tego, jak ludzie pochodzący z kultur indywidualistycznych i kolektywistycznych mogliby tłumaczyć swoją wygraną w ważnych zawodach sportowych.</para></problem><solution id="fs-idm169994512"><para id="fs-idm100061088">Ludzie wychowani w kulturze indywidualistycznej mają skłonność do dokonywania atrybucji sukcesów sportowych własnej ciężkiej pracy i talentowi. Osoby z kultur kolektywistycznych przypisują częściej wygraną wspólnemu wysiłkowi całej drużyny i wsparciu trenera.</para></solution></exercise></section><section id="fs-idm106638976" class="personal-application"><title id="UUID2f9eef7e-4d62-4ff5-6d39825af54b2a6a">Personal Application Questions</title><exercise id="fs-idm178786032"><problem id="fs-idm10554208"><para id="fs-idm139349520">Podaj przykład z własnego życia, w którym na twoje zachowanie miały wpływ czynniki sytuacyjne.</para></problem></exercise><exercise id="fs-idm136651232"><problem id="fs-idm10004768"><para id="fs-idm90642752">Poszukaj przykładu sportowca znanego z mediów – zawodnika lub trenera – którego cechuje egotyzm atrybucyjny w odniesieniu do zwycięstw i porażek. Przykładami mogą być sytuacje, w których ktoś obwinia sędziego i jego złe decyzje za porażkę, a zwycięstwo przypisuje własnej ciężkiej pracy i talentowi.</para></problem></exercise></section></content><glossary><definition id="fs-idm102934864"><term cmlnle:reference="tendencyjność typu „aktor–obserwator”">tendencyjność typu „aktor–obserwator” (ang. <foreign xml:lang="en"><term cxlxt:index="foreign">actor-observer bias</term></foreign>)</term><meaning id="fs-idm32586912"><para id="UUID5feb04c5-cf5b-44db-5b73-03b36f3725a8">sytuacja, w której nasze zachowania tłumaczymy naciskami zewnętrznymi, zaś zachowania innych ludzi – ich wewnętrznymi motywami</para></meaning></definition><definition id="fs-idm148669408"><term cmlnle:reference="atrybucja">atrybucja (ang. <foreign xml:lang="en"><term cxlxt:index="foreign">attribution</term></foreign>)</term><meaning id="fs-idm11644432"><para id="UUID2671b419-5121-4cd8-78c1-d27582012b7a">wytłumaczenie dla zachowania innych osób</para></meaning></definition><definition id="fs-idm83633504"><term cmlnle:reference="kultura kolektywistyczna">kultura kolektywistyczna (ang. <foreign xml:lang="en"><term cxlxt:index="foreign">collectivist culture</term></foreign>)</term><meaning id="fs-idm201657808"><para id="UUIDbbb9701f-9e0e-4ee6-6294-8aae8634d77e">kultura skupiająca się na relacjach społecznych z innymi: rodziną, przyjaciółmi, członkami społeczności</para></meaning></definition><definition id="fs-idm50155920"><term cmlnle:reference="podejście dyspozycyjne">podejście dyspozycyjne (ang. <foreign xml:lang="en"><term cxlxt:index="foreign">dispositionism</term></foreign>)</term><meaning id="fs-idm141154032"><para id="UUID7b4367a8-e548-4b0a-60b8-144de4174961">powszechny wśród psychologów osobowości pogląd, zgodnie z którym nasze zachowanie jest efektem czynników wewnętrznych, takich jak cechy osobowości i temperament</para></meaning></definition><definition id="fs-idm69548080"><term cmlnle:reference="podstawowy błąd atrybucji">podstawowy błąd atrybucji (ang. <foreign xml:lang="en"><term cxlxt:index="foreign">fundamental attribution error</term></foreign>)</term><meaning id="fs-idm81454288"><para id="UUID89773403-40c7-4147-50d8-d2d453c5185e">tendencja do przeceniania wpływu czynników wewnętrznych na zachowanie i umniejszania znaczenia sytuacji</para></meaning></definition><definition id="fs-idm90602400"><term cmlnle:reference="kultura indywidualistyczna">kultura indywidualistyczna (ang. <foreign xml:lang="en"><term cxlxt:index="foreign">individualistic culture</term></foreign>)</term><meaning id="fs-idm256244944"><para id="UUID29dba4f5-1a15-4c99-425c-1667835faea2">kultura nakierowana na indywidualne osiągnięcia i autonomię</para></meaning></definition><definition id="fs-idm146480192"><term cmlnle:reference="czynnik wewnętrzny">czynnik wewnętrzny (ang. <foreign xml:lang="en"><term cxlxt:index="foreign">internal factor</term></foreign>)</term><meaning id="fs-idm202109008"><para id="UUIDf72e1a8f-b58d-404c-616f-bc8d5f5aa5c0">wewnętrzny atrybut jednostki, taki jak cecha osobowości czy temperament</para></meaning></definition><definition id="fs-idm155412912"><term cmlnle:reference="hipoteza sprawiedliwego świata">hipoteza sprawiedliwego świata (ang. <foreign xml:lang="en"><term cxlxt:index="foreign">just-world hypothesis</term></foreign>)</term><meaning id="fs-idm99413968"><para id="UUIDd374f9c7-fb47-4c4a-4d6d-7df226719e98">przekonanie głoszące, że ludzie spotyka w życiu to, na co zasługują</para></meaning></definition><definition id="fs-idm81438800"><term cmlnle:reference="egotyzm atrybucyjny">egotyzm atrybucyjny (ang. <foreign xml:lang="en"><term cxlxt:index="foreign">self-serving bias</term></foreign>)</term><meaning id="fs-idm143186080"><para id="UUIDa3f42b22-e003-41b3-4acc-5127fa06e126">skłonność do przypisywania własnych sukcesów czynnikom wewnętrznym, a porażek – czynnikom zewnętrznym</para></meaning></definition><definition id="fs-idm171079408"><term cmlnle:reference="podejście sytuacyjne">podejście sytuacyjne (<term>sytuacjonizm</term>) (ang. <foreign xml:lang="en"><term cxlxt:index="foreign">situationism</term></foreign>)</term><meaning id="fs-idm174439264"><para id="UUID3023448e-1650-46e3-57bd-c3d73a315ec3">promowany przez psychologów społecznych pogląd, że zachowania i działania są określane przez środowisko i bezpośrednie otoczenie</para></meaning></definition></glossary></document>