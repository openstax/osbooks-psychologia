<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Zachowania pomocne</title>
<metadata xmlns:md="http://cnx.rice.edu/mdml">
  <md:content-id>m89646</md:content-id>
  <md:title>Zachowania pomocne</md:title>
  <md:abstract/>
  <md:uuid>ebcd9179-ca1d-4f7c-8e29-d493f938695f</md:uuid>
</metadata>

<content><para id="UUID147b6033-8181-41c7-53b5-400f02a01f7a">Psychologia społeczna zajmuje się nie tylko zachowaniami negatywnymi, które do tej pory omawialiśmy w tym rozdziale. Dziedzina ta bada także pozytywne zachowania i interakcje społeczne. Odpowiada m.in. na pytania, dlaczego ludzie pomagają innym. Czy jedyną przyczyną jest osobista korzyść, taka jak dobre samopoczucie wywołane pomaganiem? Badania wskazują, że oprócz motywów egoistycznych istnieje też wiele innych pobudek. W niniejszym podrozdziale omówimy czynniki, które wpływają na to, że ludzie pomagają sobie nawzajem. Przedstawimy też podstawowe podejścia teoretyczne opisujące zjawisko pomagania.</para><section id="fs-idm73876704"><title id="UUID4151e4f3-665f-4498-5b7f81dc46066416">Zachowania pomocne, prospołeczne i altruizm</title><para id="fs-idp53422176">Kiedy myślimy o zachowaniach, które służą innym, często mamy na myśli zachowania prospołeczne czy altruizm. Oba te pojęcia oczywiście kojarzą się nam z niesieniem pomocy innym. Jednakże na wstępie warto dokładnie określić ich znaczenie.</para><para id="UUIDdfacc8f3-9a98-4c10-76ed-28f14b52d46e">Najbardziej ogólnym pojęciem mówiącym o działaniach na korzyść innych osób jest pojęcie <term>zachowania pomocne</term> (ang. <foreign xml:lang="en"><term cxlxt:index="foreign">helping behaviours</term></foreign>). Działania te mogą mieć różny charakter, jak przeznaczenie 1% podatku na wybraną przez nas organizację (<term>wsparcie materialne</term>), dopisanie się do bazy dawców szpiku (<term>wsparcie biologiczne</term>), czy poświęcenie czasu przyjacielowi przechodzącemu trudny okres w swoim życiu (<term>wsparcie psychiczne</term>).</para><para id="UUIDdda88510-a706-47ab-49ca-8a5755079966">Węższym pojęciem używanym przez psychologów jest termin <term>zachowania prospołeczne</term> (ang. <foreign xml:lang="en"><term cxlxt:index="foreign">prosocial behaviours</term></foreign>). Pojęcie to często w literaturze używane jest na określenie zachowań pomocnych skierowanych na dobro innych osób, większych grup społecznych (danych społeczności czy ogółu) przy uwzględnieniu motywów pozaosobistych. Pojęciem często błędnie używanym wymiennie do opisu zachowań pomocnych czy prospołecznych jest altruizm. <term cmlnle:reference="altruizm">Altruizm</term> (ang. <foreign xml:lang="en"><term cxlxt:index="foreign">altruism</term></foreign>) to dążenie do pomagania innym ludziom, nawet jeśli dla jednostki koszty pomagania są wyższe niż korzyści. Pojęcie altruizmu jest węższe niż zachowania prospołeczne i odnosi się do sytuacji, w której osoba pomagająca nie doświadcza widocznych korzyści za swoje zachowanie. Ludzie działający w sposób altruistyczny mogą w ogóle nie zwracać uwagi na koszty osobiste związane z niesieniem pomocy (<link target-id="CNX_Psych_12_06_altruism"/>). Na przykład zgodnie z doniesieniami mediów podczas zamachów terrorystycznych 11 września 2001 r. na World Trade Center w Nowym Jorku pewien pracownik pierwszej wieży pomagał swoim współpracownikom dotrzeć do ewakuacyjnej klatki schodowej. Po tym, jak pomógł wydostać się jednej osobie, wrócił do płonącego budynku, by pomóc kolejnym. W tym przypadku koszt pomocy był ogromny, bohater stracił życie (Stewart, 2002).</para><figure id="CNX_Psych_12_06_altruism"><media id="fs-idm81806176" alt="p"><image src="../../media/CNX_Psych_12_06_altruism.jpg" mime-type="image/jpeg"/></media><caption id="UUID47a8ad49-5125-47d6-46ea0e5da8f58381">Dramatyczne wydarzenia z 11 września 2001 w Nowym Jorku wzbudziły postawy altruistyczne i heroizm w osobach będących na służbie – strażakach, policjantach – oraz w zwykłych obywatelach ludziach. (Źródło: Don Halasy).</caption></figure><para id="fs-idp91442064">Jedną z teorii wyjaśniających proces podejmowania decyzji o pomaganiu jest <term>decyzyjny model interwencji w sytuacji kryzysowej</term> (ang. <foreign xml:lang="en"><term cxlxt:index="foreign">decision model of crisis intervention</term></foreign>) zaproponowany przez Bibba Latanégo i Johna Darley'a (1970). Model, który omówimy w dalszej części podrozdziału (<link target-id="UUID2da8388b-2cd8-4b74-4d73-21bdad6eb276"/>), został zainspirowany próbą wyjaśnienia głośnej w latach 60. XX wieku napaści w dzielnicy Queens w Nowym Jorku. Człowiek z nożem zaatakował 19-letnią Kitty Genovese niedaleko tylnego wejścia do kamienicy, w której mieszkała, i jeszcze raz w holu. Gdy doszło do ataku, dziewczyna wołała kilkakrotnie o pomoc. Niestety nikt pomocy jej nie udzielił i ostatecznie zmarła od ran kłutych. Ta historia stała się słynna, gdy okazało się, że kilkoro mieszkańców kamienicy słyszało krzyki o pomoc, ale nie zrobili nic – ani nie pomogli kobiecie, ani nie zadzwonili na policję.</para><para id="UUIDa7c08b92-c9a9-4428-436e-b3cc182ef6f4">Próbując wytłumaczyć to zjawisko, Latané i Darley (1968) przeprowadzili serię badań, w których wykazali, że im większa jest liczba świadków obserwujących zdarzenie, tym mniejsza szansa udzielenia pomocy ofierze. Zjawisko to jest nazywane <term>zjawiskiem obojętnego przechodnia</term> lub <term cmlnle:reference="efekt widza">efektem widza</term> (ang. <foreign xml:lang="en"><term cxlxt:index="foreign">bystander effect</term></foreign>). Jest to sytuacja, w której świadek zdarzenia lub osoba postronna nie decyduje się pomóc osobie będącej w potrzebie, tylko obserwuje przebieg wydarzeń. Jak wykazano w badaniach, różne czynniki mogą nasilać lub hamować wystąpienie tego efektu. Jednym z czynników go osłabiających jest jednoznaczność sytuacji. Im sytuacja jest bardziej jednoznaczna, np. starsza osoba osuwająca się na ziemię w tramwaju, tym większa szansa na udzielenie pomocy. Podobnie jest z jednoznacznym wołaniem o pomoc. Jeśli ofiara wyraźnie prosi o pomoc, to szansa udzielenia tej pomocy rośnie (por. Yakimovitch i Saltz, 1971).</para><para id="UUID5a9c53f5-f6a9-4bcb-5c24-8f8dabb92254">Niestety jednak, jednoznaczna sytuacja nie zawsze prowadzi do udzielenia pomocy. W kolejnych badaniach Latané i Darley (1968) okazało się, że liczba obserwatorów zdarzenia ma znaczenie dla udzielenia pomocy ofierze. Okazało się, że im więcej osób jest świadkami sytuacji, tym mniejsze prawdopodobieństwo, że któryś z nich pomoże. Zjawisko to nazwano <term cmlnle:reference="rozmycie odpowiedzialności">rozproszeniem odpowiedzialności</term> (ang. <foreign xml:lang="en"><term cxlxt:index="foreign">diffusion of responsibility</term></foreign>). Dotyczy ono sytuacji, gdy nikt w grupie nie decyduje się pomóc ofierze zdarzenia, gdyż odpowiedzialność za udzielenie pomocy się rozmywa (Bandura, 1999). Jako że było wielu świadków ataku na Genovese, o czym świadczy liczba mieszkań, w których paliło się wtedy światło, ludzie zapewne założyli, że ktoś inny już zadzwonił na policję. Odpowiedzialność za wezwanie pomocy rozproszyła się między wszystkich świadków zbrodni. Czy przypominasz sobie bycie świadkiem wypadku i przyjęte przez siebie założenie, że ktoś już wezwał pomoc i ty nie musisz tego robić?</para><para id="UUID208f9ea6-b125-4571-5086-1dcbae3b3a1c">Kolejnym elementem procesu decyzyjnego jest ustalenie, czy jako świadek sytuacji mamy odpowiednie kompetencje umożliwiające udzielenie pomocy. Poczucie braku kompetencji zmniejsza szansę na podjęcie się udzielenia pomocy. Ludzie często obawiają się pomagać w sytuacji kryzysowej, gdyż uważają, że nie mają odpowiednich kompetencji i ich zachowanie może pogorszyć sytuację ofiary. Ostatnim elementem procesu decyzyjnego przy pomocy w sytuacji kryzysowej jest faktyczne działanie - udzielenie pomocy.</para><para id="UUID96aaf860-f6a4-42c1-7ec6-d74854fa7bdb">Warto pamiętać, że zgodnie z modelem, decyzje podejmowane na każdym etapie mogą zwiększyć lub zmniejszyć prawdopodobieństwo udzielenia pomocy. Mimo iż model zawiera kilka kroków decyzyjnych, na ogół podejmowanie decyzji o pomaganiu w sytuacji kryzysowej dokonuje się niezwykle szybko - automatycznie.</para><para id="UUID8e3bba25-fe00-42d2-62e6-2a4e6d55f33b"/><figure id="UUID2da8388b-2cd8-4b74-4d73-21bdad6eb276"><media id="UUID25898797-1aea-487e-67a2-9c4883fe0e85" alt=""><image src="../../media/Zrzut ekranu 2020-09-27 o 17.08.14.png" mime-type="image/png"/></media><caption id="UUIDe66e2993-80d4-4ce8-6406-bf78f1a7cef0">Decyzyjny model interwencji w sytuacji kryzysowej.</caption></figure><para id="UUIDf2918e2c-82d5-4779-67b2-02380479abed">Innym podejściem wyjaśniającym motywy udzielania pomocy jest <term>model pobudzenia–bilansu</term><emphasis effect="bold"> </emphasis>zaproponowany przez Jane Piliavin i współpracowników w 1981 roku. Model ten zakłada, że głównym motywem pobudzającym nas do działania w sytuacji nagłej jest chęć redukcji naszych negatywnych emocji będących wynikiem obserwacji cierpienia innej osoby. Zgodnie z tym podejściem kiedy zauważamy, że ktoś znajduje się w trudnej sytuacji, wywołuje to u nas poczucie dyskomfortu wynikające ze wzrostu pobudzenia emocjonalnego. Wraz ze wzrostem negatywnych uczuć mamy coraz silniejszą potrzebę ich redukcji. Aby pozbyć się nieprzyjemnego stanu emocjonalnego, wybierzemy najszybszy i najmniej obarczony kosztami sposób jego redukcji. Jeśli pomoc ofierze wiąże się z większymi kosztami niż zyskami, istnieje spore prawdopodobieństwo wycofania się z pomocy. Oczywiście istnieje wiele różnych czynników wpływających na szacowanie relacji między zyskiem i kosztem. Niektóre z nich wynikają z powodów dyspozycyjnych osoby pomagającej (np. wyznawanych przez nią wartości), inne mogą zależeć od samej sytuacji (np. czasu, jaki osoba musi zainwestować w niesienie pomocy), a jeszcze inne mogą wynikać z właściwości ofiary, np. jej wyglądu zewnętrznego. Jedną ze słabości tego modelu jest założenie o egoistycznych motywach udzielania pomocy.</para></section><section id="UUID47c80342-672e-4fbc-71f4-d5df2309343d"><title id="UUIDadc8e2ab-6a8e-48c9-4bb9-e290f5d96a4c">Empatia</title><para id="UUID698033e8-9064-4770-59c9-ef26e375f36b">Inni badacze zachowań prospołecznych sugerują, że pobudzenie pojawiające się przy obserwacji osoby potrzebującej pomocy może wynikać z odczuwania empatii. <term cmlnle:reference="empatia">Empatia</term> (ang. <foreign xml:lang="en"><term cxlxt:index="foreign">empathy</term></foreign>) to zdolność rozumienia punktu widzenia innej osoby; umiejętność odczuwania tego, co ona. Empatyczna osoba tworzy emocjonalną więź z innymi i czuje potrzebę pomagania (Batson, 1991). Wczucie się w sytuację osoby potrzebującej pomocy nie musi mieć przesłanek egoistycznych. Zgodnie z założeniami poczynionymi przez Jerzego Karyłowskiego (1982) i rozwiniętych przez <term cmlnle:reference="Szuster, Anna (ur. 1955)" cxlxt:index="name" cxlxt:name="Szuster, Anna" cxlxt:born="1955">Annę Szuster</term> (ur. 1955) motywacja do niesienia pomocy oczywiście może mieć egoistyczny charakter i służyć różnym celom osobistym. Jednakże, jak się okazuje, możliwe jest posiadanie umiejętności wejścia w perspektywę innej osoby, zrozumienie jej potrzeb, które nie zawsze są tożsame z potrzebami, jakie są dla nas ważne.</para><para id="UUIDbf18526e-0aa3-412d-5fd7-ea2439ad55db">Prostym przykładem umiejętności odczytywania potrzeb innych niepośredniczonych przez nasze własne potrzeby czy pragnienia jest dawanie prezentów. Czy kiedyś zdarzyło ci się dostać niechciany prezent na święta lub urodziny? Na przykład sprezentowany przez babcię zestaw kosmetyków, którego zapach ci nie odpowiada, za to zapach ten uwielbia twoja babcia? Taki podarunek pokierowany jest bardziej perspektywą osoby obdarowującej niż twoimi upodobaniami. Osoby kierujące się motywami pozaosobistymi skłonne są do zrozumienia sytuacji, preferencji innej osoby niezależnie od własnych preferencji, potrzeb czy oczekiwań. Innym, dość drastycznym przykładem, może być chęć udzielenia pomocy osobie doświadczającej przemocy domowej, ale ona zwraca się do nas z prośbą o nieinformowanie służb. Co zrobisz? (Problem ten został bardziej rozwinięty w sekcji sprawdzającej wiedzę, w <link target-id="UUID28acea3e-ca50-4652-5fbd-b86c1a5c6ad9" cmlnle:case="locative"/>). Zrozumienie sytuacji danej osoby i wczucie się w jej potrzeby niezależnie od naszych przekonań dotyczących najlepszych efektów rozwiązania tej sytuacji jest przejawem umiejętności wykroczenia poza własną perspektywę widzenia świata.</para><para id="UUID54d5ca13-550e-4aba-6100-eedfdb270a59">Warto również wspomnieć o dwóch innych podejściach do zachowań pomocnych. Jedno z nich upatruje genezy tego rodzaju zachowań w założeniach teorii ewolucji, drugie odwołuje się do norm wypracowanych w społeczeństwie. W pierwszym przypadku pomocność, prospołeczność czy altruizm są mechanizmami pośrednio pozwalającymi na przetrwanie naszych genów (por. Hamilton, 1964). W drugim przypadku, zachowania te regulowane są przez normy społeczne jak np. norma wzajemności. Norma ta zobowiązuje nas do pomocy osobom, które uprzednio nam pomogły.</para></section><section id="UUIDd2b4537c-4edc-4519-40af-e05089429409" class="summary"><title id="UUIDda30b0b7-265e-4ebb-5641-4341cf236ba3">Streszczenie</title><para id="UUIDb1cdbdc4-8142-41de-5071-c76bf233a80f">Istnieje wiele czynników, które sprawiają, że pomagamy innym. Niektóre teorie wskazują, że u podłoża zachowań pomocnych leżą czynniki sytuacyjne, jak jednoznaczność sytuacji, liczba świadków, czy też właściwości fizyczne osoby potrzebującej pomocy. Inne koncepcje wspominają o naszych wewnętrznych predyspozycjach, jak odczuwanie empatii.</para></section><section id="fs-idp7459072" class="review-questions"><title id="UUID4160db5f-46a1-4710-6e835b08d350652c">Review Questions</title><exercise id="fs-idp50874224"><problem id="fs-idp50859936"><para id="fs-idp55473072">Efekt widza występuje z powodu ________</para><list id="UUIDc48c93e4-4fbd-4c80-55dc-5d4aed611b21" list-type="enumerated" number-style="upper-alpha"><item id="UUID936be878-e7c6-4d16-4530-080442a6b4b5"><para id="UUIDe4f40285-102d-43f2-4fc9-58d6da951285">desensytyzacji przemocy</para></item><item id="UUID3f2a09d7-2544-4e12-5625-d8999021f95a"><para id="UUID7864a236-c232-4640-4adc-f93e5d07c5b1">niezauważania zagrożenia przez ludzi</para></item><item id="UUID8fcf299c-5430-41e1-505e-1e25b92cea29"><para id="UUID4a0de7f8-2e8d-4b8e-725c-369e5551d214">rozmycia odpowiedzialności</para></item><item id="UUIDdda9b692-0f0b-4eeb-44c2-767741b5fafd"><para id="UUIDf92d0659-2cb6-4a16-58fb-d1e423723cd3">braku wrażliwości społecznej</para></item></list></problem><solution id="fs-idm29844080"><para id="fs-idp37489712">C</para></solution></exercise></section><section id="fs-idm74619696" class="personal-application"><title id="UUID29ec44fd-fbd7-49ac-797d8aa8b7b385d7">Personal Application Questions</title><exercise id="fs-idm37564704"><problem id="fs-idm102040896"><para id="fs-idm57623824">Gdy następnym razem zobaczysz kogoś potrzebującego pomocy, rozejrzyj się wokół siebie. Zaobserwuj, czy nie wystąpił efekt świadka, i podejmij działania w celu udzielenia pomocy. Jeżeli nie jesteś w stanie pomóc, zwróć się o pomoc do kogo innego, albo zadzwoń na policję.</para></problem></exercise><exercise id="UUID28acea3e-ca50-4652-5fbd-b86c1a5c6ad9"><problem id="UUID3b324c06-6110-45d7-6a19-c61acf38c318"><para id="UUIDfca9fd06-d31e-433f-7770-0dafdbc8f483">Osoba doświadczająca przemocy domowej zwraca się do nas z prośbą o nieinformowanie służb o jej sytuacji. Co zrobisz w taki przypadku? Czy powiadomisz odpowiednie służby? Jeśli tak, czy twoja motywacja jest egoistyczna, czy skierowana na potrzeby osoby kierującej do ciebie prośbę?</para></problem></exercise></section></content><glossary><definition id="UUIDeb9cfcb0-a705-45e9-7fc3-47a41fa28b04"><term cmlnle:reference="rozproszenie odpowiedzialności">rozproszenie odpowiedzialności (ang. <foreign xml:lang="en"><term cxlxt:index="foreign">diffusion of responsibility</term></foreign>)</term><meaning id="UUID4516911f-a0f5-4717-781f-abbf1314b265"><para id="UUID731e3f28-2eaa-4eb3-7104-1050c3d2c5bd">sytuacja, gdy nikt w grupie nie decyduje się pomóc ofierze zdarzenia, gdyż odpowiedzialność za udzielenie pomocy rozmywa się</para></meaning></definition><definition id="fs-idm71010288"><term cmlnle:reference="altruizm">altruizm (ang. <foreign xml:lang="en"><term cxlxt:index="foreign">altruism</term></foreign>)</term><meaning id="fs-idp88489424"><para id="UUIDb549872a-e20c-4bc7-4076-53039ea9e6ac">dążenie do pomagania innym ludziom, nawet jeśli dla jednostki koszty są wyższe niż korzyści z pomagania</para></meaning></definition><definition id="fs-idm31022704"><term cmlnle:reference="miłość przyjacielska">miłość przyjacielska (ang. companionate love)</term><meaning id="fs-idm107532096"><para id="UUIDf3b4ca51-b738-4e71-44f3-b741fe44dd1b">rodzaj miłości, w którym jest miejsce na intymność i zaangażowanie, ale nie ma w niej pożądania; występuje w relacjach z bliskimi przyjaciółmi i rodziną</para></meaning></definition><definition id="fs-idm37509152"><term cmlnle:reference="empatia">empatia (ang. <foreign xml:lang="en"><term cxlxt:index="foreign">empathy</term></foreign>)</term><meaning id="fs-idm468144"><para id="UUID506fe059-4db5-4d0a-57e7-534f206d89fd">zdolność rozumienia punktu widzenia innej osoby; umiejętność odczuwania tego, co ona</para></meaning></definition><definition id="fs-idm810816"><term cmlnle:reference="zachowania prospołeczne">zachowania prospołeczne (ang. prosocial behaviours)</term><meaning id="fs-idm41122208"><para id="UUID49950443-5a26-4ebf-655e-8724eeff99b7">niewymuszone działania, których intencją jest pomoc innym ludziom</para></meaning></definition></glossary></document>