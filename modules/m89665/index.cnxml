<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Podejście poznawcze</title>
<metadata xmlns:md="http://cnx.rice.edu/mdml">
  <md:content-id>m89665</md:content-id>
  <md:title>Podejście poznawcze</md:title>
  <md:abstract/>
  <md:uuid>7832a151-408d-4abb-98ab-685bd2b53dcc</md:uuid>
</metadata>

<content><para id="fs-idm108879632">W przeciwieństwie do podejścia psychodynamicznego proponowanego przez Freuda i neofreudystów, gdzie osobowość rozumiana jest przede wszystkim jako ukryte procesy wewnętrzne, podejścia bazujące na uczeniu się, koncentrują się na możliwym do zaobserwowania zachowaniu i na mierzalnych zjawiskach, które można badać metodami naukowymi.</para><section id="fs-idp115508768"><title id="ceaa003b-4fe8-4398-65c9759f8ace460c">Podejście behawioralne</title><para id="fs-idp141571328">Behawioryści nie uznają biologicznego determinizmu. Według nich cechy osobowości nie są wrodzone, lecz kształtują się pod wpływem wzmocnień i sygnałów płynących ze środowiska. Zachowania ludzi są spójne i uzależnione od tego, czego się wcześniej nauczyli. <term cmlnle:reference="Skinner, Burrhus Frederic (1904-1990)" cxlxt:index="name" cxlxt:name="Skinner, Burrhus Frederic" cxlxt:born="1904" cxlxt:died="1990">Burrhus Frederic Skinner</term> (1904-1990) był rygorystycznym behawiorystą, gdyż uważał, że za całość ludzkiego zachowania – również za trwałe i systematyczne wzorce zachowania badane przez teoretyków osobowości – odpowiada środowisko.</para><para id="cb5b0ab1-1fcb-4806-42f466c344c71588">Jak zapewne pamiętasz z podrozdziału <link document="m89650">Warunkowanie sprawcze</link>, wg B.F. Skinnera ludzie przejawiają spójne wzorce zachowań, ponieważ wykazują skłonność do uczenia się określonych reakcji (Skinner, 1953). Innymi słowy, <emphasis effect="italics">uczymy się</emphasis> naszych zachowań. Zachowania, które prowadzą do korzystnych konsekwencji, podejmujemy częściej, rzadziej natomiast przejawiamy zachowania mające następstwa negatywne. Skinner uważał, że osobowość rozwija się przez całe życie, ponieważ nasze reakcje zmieniają się w zależności od pojawiających się okoliczności. Rozważmy przykład młodej kobiety Grety, która uwielbia ryzyko. Szybko jeździ samochodem, uprawia ryzykowne sporty takie jak paralotniarstwo i nurkowanie głębinowe. Kobieta zmienia swoje zachowanie po wyjściu za mąż i urodzeniu dzieci, ponieważ zmianie ulega system wzmocnień i kar w jej środowisku. Nadmierna szybkość jazdy i sporty ekstremalne nie są już wzmacniane, zatem Greta przestaje się w nie angażować, a nawet sama zaczyna siebie opisywać jako osobę roztropną i rozważną.</para></section><section id="fs-idp229746048"><title id="a062fc0e-1d51-472f-6cbbd78211c0c2ac">Podejście społeczno-poznawcze</title><para id="fs-idm63212512"><term cmlnle:reference="Bandura, Albert (ur. 1925)" cxlxt:index="name" cxlxt:name="Bandura, Albert" cxlxt:born="1925">Albert Bandura</term> (ur. 1925) zgadzał się ze Skinnerem co do tego, że osobowość rozwija się poprzez <term>uczenie się</term> (ang. <foreign xml:lang="en"><term cxlxt:index="foreign">learning</term></foreign>), lecz odrzucał jego rygorystycznie behawioralne podejście, gdyż za kluczowe w uczeniu się uważał myślenie i wyciąganie wniosków. Stworzył <term cmlnle:reference="społeczno-poznawcza teoria osobowości">społeczno-poznawczą teorię osobowości</term> (ang. <foreign xml:lang="en"><term cxlxt:index="foreign">social-cognitive theory</term></foreign>), która różnic indywidualnych w osobowości upatruje w sposobach uczenia się i poznawania świata. Jej ważnymi, powiązanymi ze sobą elementami są: wzajemny determinizm, uczenie się poprzez obserwację oraz poczucie własnej sprawczości.</para><section id="fs-idp93868928"><title id="UUID1faeb4a9-8843-4324-4384b1fcee7ee52f">Wzajemny determinizm</title><para id="fs-idp121969088">W przeciwieństwie do postulatu Skinnera, by za jedyny czynnik determinujący zachowanie uznać środowisko zewnętrzne, Bandura (1990) zaproponował <term cmlnle:reference="koncepcja wzajemnego determinizmu">koncepcję wzajemnego determinizmu</term> (ang. <foreign xml:lang="en"><term cxlxt:index="foreign">reciprocal determinism</term></foreign>), w którym procesy poznawcze, zachowanie i ich kontekst, wzajemnie na siebie wpływają (<link target-id="Figure_11_04_RecipDeter"/>). Termin <emphasis effect="italics">procesy poznawcze</emphasis> odnosi się w tym modelu do wszystkiego, co zostało wcześniej przyswojone: przekonań, oczekiwań oraz cech osobowości. <emphasis effect="italics">Zachowanie</emphasis> oznacza wszystko, co robimy, za co możemy zostać nagrodzeni lub ukarani, a <emphasis effect="italics">kontekst sytuacyjny</emphasis> to po prostu środowisko lub sytuacja, łącznie z nagradzającymi lub karzącymi bodźcami.</para><para id="cc329a82-7b86-45f0-4a1e840c19f44494"/><figure id="Figure_11_04_RecipDeter"><media id="UUID77774649-1516-493a-557e6c4a0e277c4d" alt="Zachowanie Czynniki poznawcze Czynniki sytuacyjne "><image src="../../media/CNX_Psych_11_04_RecipDeterR.jpg" mime-type="image/jpeg"/></media><caption id="UUID85772e02-2869-4818-503dd4a8b9de7157">Koncepcja wzajemnego determinizmu wg Bandury: zachowanie, procesy poznawcze oraz kontekst sytuacyjny wpływają na siebie nawzajem.</caption></figure><para id="UUID72ac7829-26c0-407d-7092d70d1f0ff7fa">Wyobraźmy sobie na przykład, że jesteś w wesołym miasteczku, w którym jedną z atrakcji jest bungee jumping. Czy zdecydujesz się skoczyć z mostu z elastyczną liną przymocowaną do nóg? W tym przykładzie zachowanie to skok na linie. Do procesów poznawczych mających wpływ na zachowanie można zaliczyć twoje przekonania i wartości oraz wcześniejsze doświadczenia z podobnymi zachowaniami. Kontekst zaś to struktura wzmocnień. Zgodnie z modelem wzajemnego determinizmu w tej sytuacji działają wszystkie te czynniki.</para></section><section id="fs-idp98588320"><title id="e07f2078-eb4e-4892-7de028cf631137d4">Uczenie się poprzez obserwację</title><para id="fs-idp46184320">Głównym wkładem Bandury do teorii uczenia się była koncepcja mówiąca o tym, że uczymy się niejako z drugiej ręki, bo podglądając zachowania innych oraz wynikające z tych zachowań konsekwencje. Bandura nazwał to <term cmlnle:reference="uczenie się przez obserwację">uczeniem się przez obserwację</term> (ang. <foreign xml:lang="en"><term cxlxt:index="foreign">observational learning</term></foreign>). Uważał, że ma ono wpływ na kształtowanie się osobowości. Uczymy się nie tylko pojedynczych zachowań, lecz również wzorców zachowań obserwowanych u innych osób. Opierając się na behawioralnej koncepcji wzmocnienia, Bandura zasugerował, że decyzja dotycząca naśladowania zachowania modelu zależy od tego, czy konsekwencją zachowania modelu będzie wzmocnienie, czy kara. W ten sposób dowiadujemy się, które zachowania są akceptowane i nagradzane w danej kulturze, a które odrzucane lub uznawane za anormalne, toteż karane.</para><para id="fs-idp161709936">W teorii uczenia się przez obserwację wyraźnie widoczne są założenia wzajemnego determinizmu. Czynniki osobiste determinują wybór zachowań w środowisku, które decydujemy się naśladować. Z kolei wydarzenia pochodzące ze środowiska są przetwarzane poznawczo zgodnie z innymi czynnikami osobistymi.</para><para id="UUID352019d5-0ad4-4e5e-4e58-22620fc03848">Jeśli dla jednostki znajdowanie się w centrum uwagi jest wzmocnieniem, będzie ona chętniej naśladować np. błazenadę, jeśli takie zachowanie modela doprowadziło do wzmocnienia. Inna osoba może postrzegać błazenadę negatywnie, mimo zainteresowania, które to zachowanie wzbudza, albo dlatego, że znajdowanie się w centrum zainteresowania jest dla niej niepożądane (np. postrzega je w kategoriach bycia poddanym wzmożonej kontroli). W tym przypadku niezależnie od powodu naśladownictwo zachowania (błazenady) jest mało prawdopodobne.</para></section><section id="UUIDa03f624e-995e-4814-6835-33df5997a519"><title id="UUID58b47c03-8f68-4099-5a28e784f8a7a042">Poczucie sprawstwa</title><para id="fs-idp36257712">Bandura (1977, 1995) studiował wiele czynników poznawczych i osobistych, które mają wpływ na uczenie się i rozwój osobowości, a w ostatnim czasie koncentrował się na poczuciu własnej skuteczności. <term cmlnle:reference="poczucie sprawstwa">Przekonanie o własnej skuteczności</term> (ang. <foreign xml:lang="en"><term cxlxt:index="foreign">self-efficacy</term></foreign>) to poziom zaufania do własnych umiejętności, rozwijany w oparciu o doświadczenia społeczne. Poczucie sprawstwa przekłada się na to, jak podchodzimy do wyzwań i realizowania celów. W uczeniu się przez obserwację przekonanie o własnej skuteczności jest czynnikiem poznawczym. Wpływa on na dobór zachowań, które decydujemy się naśladować, oraz na końcowy efekt naszych działań.</para><para id="fs-idp107176544">Osoby o wysokim poczuciu własnej skuteczności postrzegają cele jako osiągalne, w pozytywny sposób podchodzą do wyzwań, traktując je po prostu jako zadania o wyższym poziomie trudności, mocno angażują się w wykonywane czynności i szybko podnoszą się po porażkach. Natomiast osoby o niskim poczuciu własnej skuteczności działania unikają zadań, które stanowią dla nich wyzwanie, ponieważ wątpią w możliwość odniesienia sukcesu, mają tendencję do koncentrowania się na porażkach i problemach, a w obliczu niepowodzenia tracą przekonanie co do swoich możliwości. Poczucie własnej skuteczności może się wiązać z konkretnymi sytuacjami: ktoś na przykład może być pewny swoich umiejętności na zajęciach z języka polskiego, a niekoniecznie z matematyki.</para></section></section><section id="fs-idp118822496"><title id="UUID77f7e293-f555-49a8-6c03d640a761da51">Julian Rotter i umiejscowienie kontroli</title><para id="fs-idp195853184"><term cmlnle:reference="Rotter, Julian (1916-2014)" cxlxt:index="name" cxlxt:name="Rotter, Julian" cxlxt:born="1916" cxlxt:died="2014">Julian Rotter</term> (1916-2014) zaproponował koncepcję umiejscowienia kontroli, wprowadzając do rozważań kolejny czynnik poznawczy mający wpływ na uczenie się i rozwój osobowości. Podczas gdy poczucie własnej skuteczności odnosi się do wiary we własne umiejętności, poczucie <term cmlnle:reference="umiejscowienie kontroli">umiejscowienia kontroli</term> (ang. <foreign xml:lang="en"><term cxlxt:index="foreign">locus of control</term></foreign>) odzwierciedla przekonania dotyczące kontroli nad własnym życiem. Zdaniem Rottera ludzie mają wewnętrzne lub zewnętrzne umiejscowienie kontroli (<link target-id="Figure_11_04_Control"/>). Jednostki z wewnętrznym umiejscowieniem kontroli wierzą, że to, co się im przytrafia, jest bezpośrednim wynikiem ich wysiłków i działań. Podmioty z zewnętrznym umiejscowieniem kontroli są przekonane, że zależą od tego, co jest poza ich kontrolą: od innych ludzi, szczęścia lub losu. Powiedzmy, że wybierasz wyjście na obiad z przyjaciółmi zamiast uczenia się do kolokwium z psychologii. Kolokwium oblewasz. Jeśli masz wewnętrzne umiejscowienie kontroli, prawdopodobnie przyznasz, że powodem negatywnej oceny był po prostu brak przygotowania i postanawiasz przyłożyć się do nauki. Jeśli natomiast masz zewnętrzne umiejscowienie kontroli, możesz dojść do wniosku, że test był zbyt trudny i że nie warto się uczyć do kolejnego, bo i tak go oblejesz. Badacze odkryli, że ludzie z wewnętrznym umiejscowieniem kontroli mają lepsze wyniki w nauce, osiągają więcej w pracy, są bardziej niezależni, zdrowsi, łatwiej radzą sobie w życiu i rzadziej cierpią na depresję niż osoby z zewnętrznym umiejscowieniem kontroli (Benassi, Sweeney i Dufour, 1988; Lefcourt, 1982; Maltby, Day i Macaskill, 2007; Whyte, 1977, 1978, 1980).</para><figure id="Figure_11_04_Control"><media id="UUID0d4f58b3-e413-47e8-5c9b745208f9d266" alt="Wewnętrzne umiejscowienie „Mam kontrolę nad rezultatami&quot; - przekonanie, że osobisty wysiłek i decyzje decydują o rezultatach. Locus of Control - Umiejscowienie kontroli External - Zewnętrzne umiejscowienie„Rezultaty są poza moją kontrolą&quot; - przekonanie, że szczęście, los oraz inni ludzie determinują rezultaty. "><image src="../../media/CNX_Psych_11_04_Control.jpg" mime-type="image/jpeg"/></media><caption id="eff6a396-3f16-4bf7-6aea0d9e1f9a3a13">Umiejscowienie kontroli zachodzi na kontinuum, od wewnętrznego do zewnętrznego.</caption></figure></section><section id="fs-idp99538544"><title id="cee883ed-59fd-4210-54db319e9b42af11">Walter Mischel i spór: osoba czy sytuacja</title><para id="fs-idp24503520"><term cmlnle:reference="Mischel, Walter " cxlxt:index="name" cxlxt:name="Mischel, Walter" cxlxt:born="1930" cxlxt:died="2018">Walter Mischel</term> (1930-2018) był uczniem Juliana Rottera i przez wiele lat wykładał na uniwersytecie Stanforda, gdzie pracował również Albert Bandura. Mischel prowadził analizę empirycznej literatury psychologicznej z kilku dekad dotyczącej przewidywania zachowań na podstawie cech charakterologicznych. Wnioski, które wysnuł, zatrzęsły posadami psychologii osobowości. Odkrył, że badania nie potwierdzają głównego założenia, jakoby zachowania jednostki – wynikające przecież z jej trwałych cech osobowości – były zawsze spójne, niezależnie od sytuacji. Jego raport wywołał w środowisku psychologów zajmujących się osobowością trwający kilkadziesiąt lat spór, czy zachowania ludzi zależą od stałych i trwałych cech, czy raczej dyktowane są warunkami sytuacyjnymi.</para><para id="fs-idp5544608">Zasugerował, że być może szukamy stałości i spójności w nieodpowiednich miejscach. Odkrył, że choć zachowanie ludzi nie jest stałe w różnych sytuacjach, jest stałe w ramach klas sytuacji, co oznacza, że zachowanie jednostki będzie podobne w analogicznych sytuacjach. Za chwilę, czytając o jego słynnym już teście pianki, odkryjesz również stałość zachowania w podobnych sytuacjach nawet po upływie dłuższego czasu.</para><para id="fs-idp68255792">Jednym z najważniejszych dokonań Mischela w dziedzinie psychologii osobowości były jego koncepcje dotyczące <term cmlnle:reference="samoregulacja">samoregulacji</term>. Według Lena Lecciego i Jeffreya Magnavity (2013) samoregulacja jest procesem identyfikowania celu lub zestawu celów i dążenia do ich osiągnięcia, dzięki informacji zwrotnej zarówno wewnętrznej (np. myśli i uczuć), jak i zewnętrznej (np. reakcji osób lub przedmiotów znajdujących się w środowisku). Samoregulacja zwana jest również <term cmlnle:reference="silna wola">silną wolą</term>, którą często rozumie się jako zdolność do odraczania gratyfikacji. Oto przykład: nastoletnia córka Agaty upiekła smakowicie wyglądające minibabeczki z truskawką. Agata nie dała się skusić na więcej niż jedną, ponieważ trenuje do biegu na pięć kilometrów i chce być w dobrej formie. Czy jesteś w stanie oprzeć się małej nagrodzie teraz, by uzyskać większą potem? Na to właśnie pytanie szukał odpowiedzi Mischel, przeprowadzając słynny dziś <term>test pianki marshmallow</term> (ang. <foreign xml:lang="en"><term cxlxt:index="foreign">marshmallow test</term></foreign>).</para><para id="UUID823d5b1f-21b8-40eb-618075e722efc34b">Mischel opracował ten test, aby zbadać samoregulację u małych dzieci. Wraz ze współpracownikami umieszczali przedszkolaka w pokoju, w którym na stole leżał talerzyk ze słodką pianką cukrową. Dziecku mówiono, że może zjeść piankę od razu lub poczekać, aż dorosły wróci do pokoju, i dostać kolejną. Jeśli dziecko zaczeka, będzie mogło zjeść dwie pianki zamiast jednej (Mischel, Ebbesen i Raskoff, 1972). Badanie przeprowadzono na grupie kilkuset przedszkolaków i okazało się, że stopień samokontroli u małych dzieci jest różny. Po kilkunastu latach, gdy dzieci biorące udział w teście osiągnęły wiek licealny, Mischel rozesłał do ich rodziców kwestionariusze, by dowiedzieć się, jak radzą sobie w życiu. Dzieci o większej samoregulacji w wieku przedszkolnym (te, które czekały na powrót dorosłego, by dostać dwie pianki) miały wyższe wyniki w teście SAT (polski odpowiednik matury), lepsze relacje z rówieśnikami i raczej nie nadużywały substancji psychoaktywnych, a jako dorośli wchodziły w bardziej stabilne związki (Mischel, Shoda i Rodriguez, 1989; Mischel i in., 2010). Natomiast dzieciom o mniejszej samokontroli w wieku przedszkolnym, czyli tym, które od razu zjadały słodką piankę, w liceum wiodło się gorzej: sprawiały problemy i w obszarze nauki, i zachowania.</para><para id="UUID4b83bcba-9b18-45fb-5001-2b007ecf2dc3">Nowsze badanie na większej i bardziej reprezentatywnej próbie (Watts, Duncan i Quan, 2018) wykazało powiązanie między zdolnością do zastosowania opóźnionej gratyfikacji w dzieciństwie z pomiarem osiągnięć w dorosłości. Jednak badacze wykazali także, że powiązanie nie było aż tak silne, jak to wynikało z badania Mischela, oraz że odznaczało się dużą podatnością na czynniki sytuacyjne, m.in. sytuację rodzinną i środowisko. Wyniki badania sugerują, że dzięki włączeniu czynników sytuacyjnych możliwe będzie lepsze poznanie wzorców zachowań.</para><note id="fs-idp22746896" type="note" class="psychology link-to-learning"><para id="fs-idp101236848">Aby dowiedzieć się więcej na temat testu pianki marshmallow i obejrzeć badanie przeprowadzone z udziałem dzieci w Kolumbii, obejrzyj wystąpienie Joachima de Posada w <link url="http://openstax.org/l/TEDPosada">TEDTalks</link>.</para></note><para id="fs-idp197009520">Dziś, chcąc zrozumieć zachowania człowieka, większość psychologów bierze pod uwagę zarówno okoliczności, jak i predyspozycje osobiste. Według Mischela (1993) ludzie są istotami przetwarzającymi sytuacje. Dzieci w teście pianki przetwarzały lub interpretowały strukturę nagród w danej sytuacji w sposób bardzo indywidualny. W swoim podejściu do osobowości Mischel podkreśla wagę zarówno sytuacji, jak i postrzegania jej przez jednostkę. Sytuacje nie determinują zachowania ludzi. Jest ono wynikiem interpretacji sytuacji dokonanej za pomocą procesów poznawczych.</para></section><section id="fs-idp98438608" class="summary"><title id="UUID4d251783-8832-426c-7b732df9ae61c48e">Summary</title><para id="fs-idm26800464">Według teoretyków behawioralnych na kształt osobowości wpływają wzmocnienia i konsekwencje pojawiające się pod wpływem zachowań w środowisku zewnętrznym. Ludzie zachowują się w sposób spójny, wynikający z tego, czego się wcześniej nauczyli. Wybitny behawiorysta Burrhus Frederic Skinner uważał, że jednostki wykazują się spójnymi wzorcami zachowań, ponieważ rozwinęły skłonności do określonych reakcji. Walter Mischel koncentrował się na wpływie osobistych celów na proces samoregulacji. Albert Bandura mówił, że środowisko jednostki może determinować jej zachowanie, ale i sama jednostka może jednocześnie wpływać na środowisko swoimi myślami i czynami, co nazywa się wzajemnym determinizmem. Podkreślał również wagę uczenia się przez obserwację innych. Uważał, że ten rodzaj uczenia się odgrywa rolę w procesie kształtowania się osobowości. Rozwijał też koncepcję poczucia własnej skuteczności, to jest wiary we własne umiejętności. Natomiast Julian Rotter wprowadził pojęcie poczucia umiejscowienia kontroli, które odnosi się do ludzkich przekonań na temat mocy sprawczej, jaką mają we własnym życiu. Jego zdaniem poczucie umiejscowienia kontroli rozciąga się na kontinuum od wewnętrznego do zewnętrznego.</para></section><section id="fs-idp26536736" class="review-questions"><title id="a3026ef7-4764-4c2e-7ef4bddb7bfc93c1">Review Questions</title><exercise id="fs-idp99048256"><problem id="fs-idp100713248"><para id="fs-idp80884160">Inna nazwa dla samoregulacji to ________.</para><list id="e4d77963-3278-4e7e-69aa1356352f0cd0" list-type="enumerated" number-style="upper-alpha"><item id="UUID5e26ab56-37d6-4a43-49f527de3b25da4c"><para id="UUID30358830-fee0-4bb5-6e978ed97a6f86d7">poczucie własnej skuteczności</para></item><item id="UUID1059c789-34f7-4682-40507b13a0a4a668"><para id="UUID3089a8e7-0c38-47e0-5cedf79c4f624f5c">silna wola</para></item><item id="a36f3c03-176b-462a-657fc79c0e7f275a"><para id="UUID6e679223-858b-414e-5f825e90ba96ff38">wewnętrzne umiejscowienie kontroli</para></item><item id="UUID30cb148d-b2d0-4562-75608a3d8f5a6b8e"><para id="UUID05b15287-3043-402c-63fb9fe628ca57c4">zewnętrzne umiejscowienie kontroli</para></item></list></problem><solution id="fs-idp80346240"><para id="fs-idp121478688">B</para></solution></exercise><exercise id="fs-idp171884848"><problem id="fs-idp27535712"><para id="fs-idp185685776">Poziom wiary w swoje umiejętności nazywa się ________.</para><list id="UUID853ca0dd-da4d-4312-4fe58a344ca73609" list-type="enumerated" number-style="upper-alpha"><item id="UUID472a2860-8f71-42d9-47268725535ef7c4"><para id="UUID1396d833-3757-42e4-4f1de24222db613c">poczuciem własnej skuteczności</para></item><item id="UUID362856fb-3595-4225-4f46cf85d11ee34d"><para id="e3ac252f-508a-42c8-7fd7cf05b7dcc7db">koncepcją Ja</para></item><item id="UUID4e342aab-fc09-4712-404566e0fc3da958"><para id="b21e8b0f-9b0d-4fb2-5193b1db68caf5b4">samokontrolą</para></item><item id="UUID0c065f41-7c02-422c-4eb2747fd0b90d97"><para id="UUID0c035b5a-80bd-46bc-7c7be5625cc66fc1">poczuciem własnej wartości</para></item></list></problem><solution id="fs-idp80345240"><para id="fs-idp121468688">A</para></solution></exercise><exercise id="fs-idp109083568"><problem id="fs-idp43137632"><para id="fs-idp145576784">Jola uważa, że zła ocena z pracy pisemnej z psychologii to wynik niechęci pani profesor. Najprawdopodobniej Jola charakteryzuje się _______ umiejscowieniem kontroli.</para><list id="UUID29e3f2b8-43dc-43e3-72c6dcd2aa67613a" list-type="enumerated" number-style="upper-alpha"><item id="c6bc09e6-1ba4-4545-7c3b12fc8cec70ef"><para id="f287cf34-6c04-41ed-6787f498885f0f9d">wewnętrznym</para></item><item id="d68158c3-96e3-486d-6835978ece38ba6e"><para id="b0212d24-a6f6-4875-7b6f53417142c6ca">zewnętrznym</para></item><item id="UUID777219f9-e9ce-463b-59bce963b36d06c4"><para id="UUID8d28f19e-6ee1-48d5-4f9323edcd314adb">wrodzonym</para></item><item id="UUID67f8f79e-6fea-4254-6dc1dec104c59fb8"><para id="UUID252c01c9-37a3-4bf3-77a2e2e43a84db52">nabytym</para></item></list></problem><solution id="fs-idp24827280"><para id="fs-idp15906400">B</para></solution></exercise></section><section id="fs-idp55906896" class="critical-thinking"><title id="UUID5e5518eb-0b68-4289-6c2363cf2c7f1b5b">Critical Thinking Questions</title><exercise id="fs-idp144199120"><problem id="fs-idp195821280"><para id="fs-idp80316848">Porównaj pod kątem osobowości osobę z wysokim poczuciem własnej skuteczności z osobą mającą niskie poczucie własnej skuteczności.</para></problem><solution id="fs-idp80347240"><para id="a81bd1cf-3b78-4601-572bcf8abaeddf73">Osoby, które mają wysokie poczucie własnej skuteczności, uważają, że ich wysiłki się liczą. Postrzegają cele jako będące w ich zasięgu, w pozytywny sposób podchodzą do wyzwań, traktując je po prostu jako zadania o wyższym poziomie trudności, mocno angażują się w wykonywane czynności i szybko podnoszą się po porażkach. Natomiast osoby o niskim poczuciu własnej skuteczności wierzą, że ich wysiłki nie przekładają się na rezultaty. Unikają zadań, które stanowią dla nich wyzwanie, ponieważ wątpią w możliwość odniesienia sukcesu, mają tendencję do koncentrowania się na porażkach i problemach, a w obliczu niepowodzenia tracą wiarę w swoje możliwości.</para></solution></exercise><exercise id="fs-idp43553168"><problem id="fs-idp97802000"><para id="fs-idp145373888">Porównaj podejście do rozwoju osobowości Skinnera z podejściem Freuda.</para></problem><solution id="fs-idp142259824"><para id="fs-idp195784688">Skinner nie podzielał przekonania Freuda o wpływie dzieciństwa na kształtowanie się osobowości. Uważał, że osobowość rozwija się przez całe życie, a nie tylko w ciągu kilku jego pierwszych lat, a reakcje ludzi zmieniają się, gdy natrafiają na nowe sytuacje. Dlatego właśnie jego zdaniem osobowość zmienia się wraz z upływem czasu.</para></solution></exercise></section><section id="fs-idp183233664" class="personal-application"><title id="UUID9676109a-a315-4d3e-5104a121d3049807">Personal Application Questions</title><exercise id="fs-idp58023200"><problem id="fs-idp163981648"><para id="fs-idp28764352">Czy masz wewnętrzne, czy zewnętrzne umiejscowienie kontroli? Podaj przykłady na uzasadnienie swojej odpowiedzi.</para></problem></exercise></section></content><glossary><definition id="fs-idp99592944"><term cmlnle:reference="poczucie umiejscowienia kontroli">poczucie umiejscowienia kontroli  (ang. <foreign xml:lang="en"><term cxlxt:index="foreign">locus of control</term></foreign>)</term><meaning id="UUIDc1761b46-5acc-425c-53c9-29fc65a81fd4"><para id="UUID39d2330e-b4d1-473a-42e76b4eee67733e">wiara w kontrolę, jaką mamy nad własnym życiem; zewnętrzny punkt umiejscowienia kontroli to wiara, że efekty naszych działań są poza naszą kontrolą; zewnętrzny punkt umiejscowienia kontroli to wiara, że sami kontrolujemy efekty naszych działań</para></meaning></definition><definition id="fs-idp119962400"><term cmlnle:reference="determinizm dwustronny">determinizm dwustronny (ang. <foreign xml:lang="en"><term cxlxt:index="foreign">reciprocal determinism</term></foreign>)</term><meaning id="UUID3454f2d2-749e-4464-7528-e02974652837"><para id="UUID303fd39b-b425-4ec5-6a37cea9eb2fa56c">wiara, że środowisko jednostki może wpływać na jej zachowanie, ale że również ludzie mogą mieć wpływ na środowisko poprzez swoje myśli i zachowania</para></meaning></definition><definition id="fs-idp173230512"><term cmlnle:reference="poczucie własnej skuteczności">poczucie własnej skuteczności (ang. <foreign xml:lang="en"><term cxlxt:index="foreign">self-efficacy</term></foreign>) </term><meaning id="UUID0a6a4ed0-d587-4e2b-4b0a-3503115842cb"><para id="UUIDbe389a2d-a752-49b9-5361-3121147c3cd0">poczucie wiary we własne możliwości</para></meaning></definition><definition id="fs-idp21489088"><term cmlnle:reference="teoria społecznego uczenia się">teoria społecznego uczenia się (ang. <foreign xml:lang="en"><term cxlxt:index="foreign">social-cognitive theory</term></foreign>)</term><meaning id="UUID265cae56-a7c3-40b6-73a2-2af42b00db0c"><para id="UUID6ff91c4f-49bd-4c33-738fb2e0fa1f380b">teoria osobowości podkreślająca, że zarówno percepcja, jak i uczenie się są źródłem indywidualnych różnic ludzkich osobowości</para></meaning></definition></glossary></document>