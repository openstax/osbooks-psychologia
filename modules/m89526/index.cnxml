<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Poglądy na przyczyny zaburzeń psychicznych</title>
<metadata xmlns:md="http://cnx.rice.edu/mdml">
  <md:content-id>m89526</md:content-id>
  <md:title>Poglądy na przyczyny zaburzeń psychicznych</md:title>
  <md:abstract/>
  <md:uuid>e18e45bc-0585-47b1-8806-4dbbf6fa1a85</md:uuid>
</metadata>

<content><para id="UUID4b1b615c-d308-4867-4ec3-c645be024889">Naukowcy i eksperci ds. zdrowia psychicznego poszukują wyjaśnień mechanizmów prowadzących do rozwoju zaburzeń psychicznych, stosując podejścia z różnych perspektyw. Takie szerokie spojrzenie pozwala określić założenia dotyczące badania, etiologii oraz leczenia danego zaburzenia.</para><section id="fs-idm2249952"><title id="ec32b616-1a19-43c9-468f03c4ce0748a9">Nadprzyrodzony charakter zaburzeń psychicznych</title><para id="fs-idp25268864">Przez stulecia zaburzenia psychiczne postrzegano jako coś nadprzyrodzonego i przypisywano działaniu sił nie dających się wyjaśnić naukowo. Osoby z takimi zaburzeniami uznawano albo za adeptów czarnej magii, albo za opętanych przez duchy (<link target-id="Figure_15_03_Madness"/>) (Maher i Maher, 1985). W wiekach XVI i XVII w klasztorach całej Europy notowano przypadki zakonnic, które popadły w szaleństwo: toczyły pianę z ust, przeraźliwie krzyczały i rzucały się w konwulsjach, składały księżom nieprzyzwoite propozycje, a podczas spowiedzi przyznawały się do cielesnego obcowania z diabłami lub Chrystusem. Dziś takie przypadki uznano by za zaburzenie psychiczne, jednak w tamtych czasach rutynowo uznawano je za opętanie (Waller, 2009a). Uważa się, że na podobnej zasadzie pod koniec XVII wieku występowanie uogólnionych drgawek u młodych dziewcząt doprowadziło w Nowej Anglii do rozprzestrzenienia się polowań na czarownice (Demos, 1983). Współcześnie wiara w nadnaturalne przyczyny chorób psychicznych jest powiązana z niskim poziomem wykształcenia (Mental Health Literacy and the Belief in the Supernatural, 2010).</para><figure id="Figure_15_03_Madness"><media id="UUIDbc6d0156-5908-4b3e-6290-a98779b3dfa6" alt="Leczenie głupoty"><image src="../../media/CNX_Psych_15_03_Madness.jpg" mime-type="image/jpeg"/></media><caption id="a2474545-a569-4604-672303916a5063be">Piętnastowieczny obraz Hieronima Boscha pt. „Leczenie głupoty” (ang. <foreign xml:lang="en"><term cxlxt:index="foreign">Cutting the Stone</term></foreign>) przedstawia praktykę znachorską polegającą na trepanacji czaszki u chorych psychicznie. Jednak, jak to u Hieronima Boscha, obraz pełen jest niejednoznacznych treści. Między innymi pseudomedyk wyjmuje z głowy pacjenta „kamień szaleństwa” w kształcie... tulipana (symbolizującego rozwiązłość seksualną).</caption></figure><note id="fs-idp57968512" type="note" class="psychology dig-deeper"><title id="UUID47895358-935d-4f90-7866-d7a29f04f027">Mania taneczna (daw. taniec św. Wita)</title><para id="fs-idp26049280">Między XI a XVII wiekiem przez zachodnią Europę przetoczyła się dziwna epidemia. Grupy ludzi nagle puszczały się w dziki, niepohamowany taniec. Bywało, że przymus tańczenia – określany jako taniec św. Wita – dopadał tysiące osób naraz (<link target-id="Figure_15_03_Mania"/>). Historyczne źródła wskazują, że dotknięci tą chorobą czasem tańczyli przez kilka dni, a nawet tygodni bez przerwy, mimo poranionych, posiniaczonych stóp, wykrzykując swoje straszne wizje i błagając księży oraz zakonników o modlitwę za zbawienie ich dusz (Waller, 2009b). Nie wiadomo, co było przyczyną manii tanecznej (choreomanii). Wśród możliwości wymienia się jad pająków i zatrucie sporyszem (Dancing Mania, 2011).</para><figure id="Figure_15_03_Mania"><media id="UUIDd4e30e70-2d06-4d20-6c45-4d6ce405ddf6" alt="Obraz przedstawia grupę pielgrzymów tańczących w nieskoordynowany sposób, bez celu."><image src="../../media/CNX_Psych_15_03_Mania.jpg" mime-type="image/jpeg"/></media><caption id="e9632143-d045-4d27-7ad9337d973a1a39">Nie znamy do końca medycznego podłoża tańca św. Wita pokazanego na tym obrazie. Dawniej takie zaburzenie przypisywano działaniu sił nadprzyrodzonych.</caption></figure><para id="fs-idp66706992">Historyk John Waller (2009a, 2009b) przedstawił spójne i przekonujące wyjaśnienie. Jego zdaniem zjawisko to należy przypisać kombinacji trzech przyczyn: stresu, przenoszenia się „zarazy” w społeczności oraz wiary w siły nadprzyrodzone. Zdaniem Wallera liczne klęski i katastrofy tamtych czasów, takie jak głód, zaraza czy powodzie, wywoływały silny stres, który mógł zwiększać prawdopodobieństwo poddania się tanecznemu transowi. Zdaniem naukowca badania antropologiczne oraz świadectwa rytuałów oczyszczania „opętanych” wskazywały, że ludzie łatwiej wpadają w trans, jeśli oczekują, że to nastąpi, a także, że osoby w transie działają w pewien zrytualizowany sposób, a ich myśli i zachowania są kształtowane przez wierzenia powszechne w ich kulturze. Z tego względu w okresach zwiększonego stresu, zarówno fizycznego, jak i psychicznego, wystarczyło, żeby kilka osób zaczęło się dziwnie zachowywać, wierząc, że zostało dotkniętych przekleństwem tańca św. Wita, by inni samorzutnie wpadli w trans i zaczęli odgrywać rolę dotkniętych klątwą, tańcząc przez wiele dni bez przerwy.</para></note></section><section id="fs-idp31016704"><title id="UUID3ec00397-37bc-48dc-51333342a67408f2">Biologiczne przyczyny zaburzeń psychicznych</title><para id="fs-idm40157488">Podejście biologiczne postrzega zaburzenia psychiczne w kontekście procesów biologicznych, takich jak uwarunkowania genetyczne, nierównowaga chemiczna lub nieprawidłowości w budowie mózgu. W ostatnich dziesięcioleciach zyskało ono uznanie i akceptację badaczy (Wyatt i Midkiff, 2006). Dowody z wielu źródeł wskazują, że część zaburzeń psychicznych ma komponent genetyczny, tj. jest efektem nieprawidłowości genetycznych. Wykres pokazany na <link target-id="Figure_15_03_Heritability" cmlnle:case="genitive"/> przedstawia szacunkowy wpływ <term cmlnle:reference="czynniki dziedziczne">czynników dziedzicznych</term> (ang. <foreign xml:lang="en"><term cxlxt:index="foreign">heredity factors</term></foreign>) w schizofrenii.</para><figure id="Figure_15_03_Heritability"><media id="UUID7ce6c9b1-cea5-4004-79fd-26c524b89c00" alt=""><image src="../../media/CNX_Psych_15_03_Heritability.jpg" mime-type="image/jpeg"/></media><caption id="UUID9157d7cd-66a4-43ab-7bccfff584357858">Ryzyko rozwoju schizofrenii rośnie, jeśli chorował na nią ktoś z rodziny. Im bliższe pokrewieństwo, tym wyższe ryzyko.</caption></figure><para id="fs-idp23087968">Tego rodzaju wyniki sprawiają, że wielu współczesnych badaczy poszukuje swoistych genów i ich mutacji przyczyniających się do powstawania zaburzeń psychicznych. Ponadto coraz doskonalsze w ostatnich dekadach techniki neuroobrazowania ujawniły, w jaki sposób nieprawidłowości w budowie mózgu mogą się bezpośrednio przekładać na wiele zaburzeń. Postępy w poznawaniu mechanizmu działania neuroprzekaźników i hormonów pozwoliły na analizę ich powiązania z zaburzeniami. Biologiczne podejście do zaburzeń psychicznych jest obecnie coraz popularniejsze.</para></section><section id="fs-idp112595904"><title id="UUID1c3e1d9b-dbc6-495a-657a1b210a24bedc">Model zaburzeń psychicznych podatność–stres</title><para id="fs-idp8102096">Mimo że coraz lepiej rozumiemy biologiczne podłoże zaburzeń psychicznych, to model psychospołeczny wciąż pozostaje istotny. Podkreśla on wagę uczenia się, stresu, nieprawidłowych wzorców myślowych oraz czynników środowiskowych. Być może zatem optymalnie jest postrzegać zaburzenia psychiczne jako efekt splotu procesów biologicznych i psychologicznych? Wiele z nich rozwija się nie wskutek jednej przyczyny, lecz raczej subtelnego wzajemnego oddziaływania obu rodzajów czynników.</para><para id="fs-idp45525136"><term cmlnle:reference="model podatność–stres">Model podatność–stres</term> (ang. <foreign xml:lang="en"><term cxlxt:index="foreign">diathesis-stress model</term></foreign>) (Zuckerman, 1999) próbuje przewidzieć prawdopodobieństwo wystąpienia zaburzenia psychicznego, łącząc czynniki biologiczne i psychospołeczne. W modelu tym sugeruje się, że osoby z predyspozycjami do określonego zaburzenia (czyli „podatne na zaburzenie”) łatwiej na nie zapadną, jeśli zetkną się z niekorzystnymi czynnikami środowiskowymi lub psychologicznymi (stresem), takimi jak maltretowanie w dzieciństwie, przykre zdarzenia losowe, urazy (fizyczne i psychiczne) itd.</para><para id="UUIDa4e99788-29cc-431c-5de5-0c01e41acb44">Podatność może mieć podłoże biologiczne lub psychologiczne (np. poznawcza tendencja do negatywizmu/pesymizmu czy brak nadawania sensu życiowym zdarzeniom).</para><para id="fs-idp155357776">W modelu podatność–stres kluczowym założeniem jest, że do rozwoju choroby niezbędne jest wystąpienie obu elementów: podatności i stresora. Różne modele rozpracowują zależności między nimi: wydaje się, że poziom stresu konieczny do aktywizacji zaburzenia jest odwrotnie proporcjonalny do stopnia podatności.</para></section><section id="fs-idp27729568" class="summary"><title id="UUID4fa2016d-5f82-41ee-74a67509ebd2c06b">Podsumowanie</title><para id="fs-idm83770096">Psychopatologia to bardzo złożona dziedzina, obejmująca wiele podejść teoretycznych. Przez wieki zaburzenia psychiczne były powszechnie uznawane za przejaw działania sił nadprzyrodzonych. Wierzenia te są obecne również współcześnie i ich występowanie jest zbieżne z niskim poziomem wykształcenia. Dziś wielu badaczy psychopatologii postrzega zaburzenia psychiczne z perspektywy biologii, uznając, że powstają one głównie w efekcie zakłóceń rozmaitych procesów biologicznych. Postęp nauki w ostatnich dziesięcioleciach sprawił, że lepiej rozumiemy genetyczne, neurologiczne, hormonalne i biochemiczne podstawy psychopatologii.</para><para id="UUID94fa7409-a349-474d-5dbe-b4b9c45c6397">Pogląd psychologiczny z kolei kładzie nacisk na znaczenie w rozwoju zaburzeń psychicznych czynników psychologicznych i środowiskowych (np. natrętnych myśli lub czynników stresowych). Współczesne podejścia akcentują rozwój zaburzeń jako efekt połączenia wpływu czynników biologicznych i psychospołecznych. Model podatność–stres sugeruje, że w wyniku ekspozycji na stres u osób z wewnętrzną podatnością na zachorowanie łatwiej rozwijają się zaburzenia psychiczne niż u tych, u których takiej podatności nie wykazano.</para></section><section id="fs-idp147768448" class="review-questions"><title id="UUID0cb875e6-512b-49c5-5ac1623650950f18">Pytania sprawdzające wiedzę</title><exercise id="fs-idp130712464"><problem id="fs-idp32876272"><para id="fs-idp26496384">Model podatność–stres zakłada, że psychopatologia jest skutkiem ________.</para><list id="UUIDd6eb8d8c-cf22-4e8f-58c5-4007cccfbd85" list-type="enumerated" number-style="upper-alpha"><item id="bc273782-0865-4f40-465f96fd0a35a5cc"><para id="fed4878f-ea5d-4b17-4eec9c788792e162">podatności i stresujących doświadczeń</para></item><item id="f4e82f4a-1365-4682-58cca59811c1d9df"><para id="ce1b5f29-0d61-454f-46c16fcdd41d8fea">czynników biochemicznych</para></item><item id="UUID9d9e312e-74d7-4d34-6a1d98836f04bc1b"><para id="UUID6dee5953-300a-4f23-76efdb415e9c2b25">zaburzeń chemicznej równowagi i nieprawidłowości w budowie mózgu</para></item><item id="fba46121-7019-43f4-6d31a1e7e35aa619"><para id="UUID1506fad9-df1d-421e-6d43013ca34315d3">traumatycznych wydarzeń z dzieciństwa</para></item></list></problem><solution id="fs-idp70850272"><para id="fs-idp20399552">A</para></solution></exercise><exercise id="fs-idm19981600"><problem id="fs-idp99835328"><para id="fs-idm33206016">Doktor Nowak uważa, że depresja jest skutkiem nadprodukcji kortyzolu. Jego pogląd na przyczyny depresji jest podejściem ________.</para><list id="UUID694a0064-4d2a-4ff1-5115-3ee125eabdec" list-type="enumerated" number-style="upper-alpha"><item id="UUID7d061522-9355-485c-7d1394514492b061"><para id="UUID7d55295f-2c93-4055-60b660d6190cfe01">psychologicznym</para></item><item id="UUID36f3af8e-3dbf-4e12-69f87416cc81edfe"><para id="UUID95148d47-4390-41ce-6ffad212544095ae">nadnaturalnym</para></item><item id="UUID903271a9-84ed-41ae-51c9624452fd140b"><para id="d4a71920-4ade-464b-79410c772f12e089">biologicznym</para></item><item id="UUID425459d6-ca65-45c6-63544ab83c775113"><para id="e4e20263-fe69-4014-491bba3b38bd172d">modelu podatność–stres</para></item></list></problem><solution id="fs-idp33542480"><para id="fs-idp100473344">C</para></solution></exercise></section><section id="fs-idp157725168" class="critical-thinking"><title id="UUID931f4a81-c858-4887-490059fdfd456126">Critical Thinking Question</title><exercise id="fs-idp21701888"><problem id="fs-idm17189968"><para id="fs-idp119184208">Dlaczego ważne jest, jakie podejście reprezentuje osoba wyjaśniająca zaburzenie psychiczne?</para></problem><solution id="fs-idp68308576"><para id="fs-idp105814736">Podejście reprezentowane przez badacza/lekarza przy wyjaśnianiu zaburzenia psychicznego przekłada się na to, jak będzie badać i poznawać naturę choroby, w tym jej przyczyny, i jak będzie ją leczyć.</para></solution></exercise></section><section id="fs-idm34544080" class="personal-application"><title id="c147ee93-c4ea-470d-5eafc37cdc23a225">Personal Application Question</title><exercise id="fs-idp53440768"><problem id="fs-idp63122352"><para id="fs-idp26421040">Nawet dziś część ludzi wierzy w nadprzyrodzone przyczyny niektórych zdarzeń. Podaj przykład zdarzenia, współczesnego lub historycznego, dla którego wymyślano takie nadprzyrodzone wyjaśnienia.</para></problem></exercise></section></content><glossary><definition id="fs-idm1812784"><term cmlnle:reference="model podatność–stres">model podatność–stres (ang. <foreign xml:lang="en"><term cxlxt:index="foreign">diathesis-stress model</term></foreign>)</term><meaning id="UUID454d1e17-5933-4eee-60c7-ad43091a8747"><para id="e13c4509-7e38-4b8e-79837017c64e7b31">sugeruje, że osoby z predyspozycją do określonego zaburzenia łatwiej na nie zapadają pod wpływem stresu; model psychopatologii</para></meaning></definition></glossary></document>