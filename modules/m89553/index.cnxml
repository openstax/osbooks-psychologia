<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Zaburzenia dysocjacyjne</title>
<metadata xmlns:md="http://cnx.rice.edu/mdml">
  <md:content-id>m89553</md:content-id>
  <md:title>Zaburzenia dysocjacyjne</md:title>
  <md:abstract/>
  <md:uuid>d6d10a9f-5db4-47af-9595-5df3a41d5459</md:uuid>
</metadata>

<content><para id="fs-idm37353248"><term cmlnle:reference="zaburzenia dysocjacyjne">Zaburzenia dysocjacyjne</term> (ang. <foreign xml:lang="en"><term cxlxt:index="foreign">dissociative disorders</term></foreign>) to takie, w których chory traci swoje rdzenne poczucie tożsamości. Zaburzeniu ulega pamięć i identyfikacja samego siebie w kontekście historii swojego życia, choć podłoże jest bardziej psychogenne niż fizjologiczne. W DSM-5 w grupie tych zaburzeń uwzględniono amnezję dysocjacyjną, zespół depersonalizacji (derealizacji) oraz zaburzenie dysocjacyjne tożsamości (zwane dawniej „osobowością mnogą” lub „wieloraką”).</para><section id="fs-idp36883920"><title id="UUIDacbbdcaa-5952-4478-74b0-2fc2cca440cf">Amnezja dysocjacyjna</title><para id="fs-idm91653520">Amnezja, czyli niepamięć, oznacza częściowe lub całkowite zapomnienie pewnych zdarzeń albo doświadczeń. Osoba z <term cmlnle:reference="amnezja dysocjacyjna">amnezją dysocjacyjną</term> (<term cmlnle:reference="amnezja psychogenna">psychogenna</term>) (ang. <foreign xml:lang="en"><term cxlxt:index="foreign">dissociative amnesia</term></foreign>) nie może przypomnieć sobie ważnych informacji osobistych, zwykle w konsekwencji niezwykle stresujących lub traumatycznych doświadczeń (walki, katastrofy, ciężkiego pobicia itp.). Kłopoty z pamięcią nie polegają jednak na prostym zapominaniu. W badaniu obejmującym mieszkańców jednej ze społeczności stanu Nowy Jork stwierdzono, że ok. 1,8% z nich doświadczyło w poprzednim roku amnezji dysocjacyjnej (Johnson et al., 2006).</para><para id="UUIDcebb082f-050f-45fc-75a4-464a60b2cdb4">Niektórzy chorzy doświadczają też tzw. <term cmlnle:reference="fuga dysocjacyjna">fugi dysocjacyjnej</term> (ang. <foreign xml:lang="en"><term cxlxt:index="foreign">dissociative fugue</term></foreign>) (po łacinie <foreign xml:lang="la"><term cxlxt:index="foreign">fuga</term></foreign> to m.in. ucieczka), co oznacza, że z dnia na dzień opuszczają swój dom, rodzinę, pracę, bliskich i wyjeżdżają, przy czym w trakcie fugi nie pamiętają swojego poprzedniego życia, a czasem nawet przybierają nową tożsamość (Cardeña i Gleaves, 2006). Większość epizodów fugi trwa zaledwie kilka godzin lub dni, ale bywają i dłuższe.</para><para id="fs-idm39692688">Niektórzy (Pope et al., 1998) kwestionują istnienie amnezji dysocjacyjnej, nazywając ją „częścią psychiatrycznego folkloru, pozbawioną przekonującego, naukowego wsparcia” (McNally, 2003, s. 275). Warto zauważyć, że fala publikacji dotyczących tego tematu gwałtownie rosła w latach 80. XX wieku, by osiągnąć szczyt w połowie lat 90., a następnie równie spektakularnie opadła; w 2003 roku w literaturze opisano zaledwie 13 osób z tym zaburzeniem (Pope et al., 2006). Co więcej, brak jakichkolwiek wzmianek o tej chorobie przed rokiem 1800 (Pope et al., 2006). Jednakże w badaniu 82 osób, które zgłosiły się na leczenie ambulatoryjne do kliniki psychiatrycznej, stwierdzono, że niemal 10% spełnia kryteria rozpoznania amnezji dysocjacyjnej, co może świadczyć o tym, że choroba ta jest niedodiagnozowana, szczególnie w populacjach osób z innymi zaburzeniami psychicznymi (Foote et al., 2006).</para></section><section id="fs-idp13195632"><title id="UUID0f992cfc-3172-4671-65d4-8d9cb62c9655">Zespół depersonalizacji i derealizacji</title><para id="fs-idm4901216"><term cmlnle:reference="zespół depersonalizacji i derealizacji">Zespół depersonalizacji i derealizacji</term> (ang. <foreign xml:lang="en"><term cxlxt:index="foreign">depersonalization/derealization disorder</term></foreign>) charakteryzuje się nawracającymi epizodami depersonalizacji lub derealizacji (epizody te mogą występować łącznie). Pierwsze z zaburzeń określamy jako poczucie „nierealności, oderwania lub obcości pewnych aspektów własnej osoby” (APA, 2013). Osoby doświadczające <term cmlnle:reference="depersonalizacja">depersonalizacji</term> (ang. <foreign xml:lang="en"><term cxlxt:index="foreign">depersonalization</term></foreign>) wierzą np., że pewne myśli lub uczucia nie są tak naprawdę ich myślami i uczuciami; mogą czuć się jak roboty, tak jakby utraciły kontrolę nad ruchami własnego ciała czy mową; mogą też mieć zaburzone poczucie czasu, a w szczególnie ciężkich przypadkach doświadczać uczucia bycia poza ciałem i oglądania go z perspektywy innej osoby. <term cmlnle:reference="derealizacja">Derealizacja</term> (ang. <foreign xml:lang="en"><term cxlxt:index="foreign">derealisation</term></foreign>) jest z kolei utożsamiana z poczuciem „nierealności świata, jego obcości lub oderwania osoby od niego, niezależnie, czy chodzi o innych ludzi, przedmioty czy też całe otoczenie” (APA, 2013). Osoba doświadczająca derealizacji czuje się jak we mgle albo we śnie; może postrzegać otoczenie jako w pewien sposób sztuczne i nierzeczywiste. Osoby cierpiące na zespół depersonalizacji i derealizacji często mają trudności z opisaniem doświadczanych objawów i czują, jakby odchodziły od zmysłów, wariowały (APA, 2013).</para></section><section id="fs-idm34296960"><title id="UUID2f1ad38d-0ca1-40cf-6939-d498cbd5f45c">Dysocjacyjne zaburzenie tożsamości</title><para id="fs-idm95109648">Spośród zaburzeń dysocjacyjnych z pewnością najlepiej znanym jest <term>dysocjacyjne zaburzenie tożsamości</term> (ang. <foreign xml:lang="en"><term cmlnle:reference="dissociative identity disorder (DID)" cxlxt:index="foreign">(dissociative identity disorder (DID)</term></foreign>) (nazywane wcześniej „osobowością mnogą” lub „osobowością wieloraką”). Ludzie z tym zaburzeniem mają przynajmniej dwie odrębne i różniące się od siebie osobowości. Doświadczają też luk w pamięci, obejmujących okresy, w których do głosu dochodziła inna osobowość (mogą np. znajdować w torbie z zakupami przedmioty, których wcześniej nie widzieli i nie pamiętają, żeby je kupowali), a w niektórych przypadkach słyszą głosy (np. wołanie dziecka albo czyjś płacz) (APA, 2013). Wspomniane wyżej badanie mieszkańców stanu Nowy Jork (Johnson et al., 2006) wykazało, że 1,5% badanej próby doświadczyło w poprzednim roku objawów wskazujących na istnienie dysocjacyjnego zaburzenia tożsamości.</para><para id="fs-idm4078704">Samo schorzenie budzi wiele kontrowersji. Niektórzy uważają, że ludzie symulują jego objawy, by uniknąć konsekwencji swoich nielegalnych zachowań (np. „Nie odpowiadam za kradzież w sklepie; to zrobiła moja druga osobowość”). Wykazano zresztą, że ludzie na ogół potrafią dobrze udawać kogoś o innej osobowości, jeśli uważają, że przyniesie im to jakąś korzyść. Przykładem może być osławiony seryjny zabójca, Kenneth Bianchi, który pod koniec lat 70. razem ze swoim kuzynem zamordował w okolicach Los Angeles kilkanaście kobiet. Gdy w końcu ich złapano, na procesie Bianchi utrzymywał, że jest niewinny i nie może odpowiadać za swoje czyny z powodu niepoczytalności. Twierdził, że cierpi na osobowość wieloraką i że morderstw dokonała jego druga osobowość („Steve Walker”). Dowody przeanalizowano i w końcu zabójca przyznał się do symulacji. Został uznany winnym i skazany (Schwartz, 1981).</para><para id="fs-idp33503824">Drugim powodem, dla którego dysocjacyjne zaburzenie tożsamości wzbudza kontrowersje, jest fakt, że liczba rozpoznanych przypadków zaczęła nagle dynamicznie wzrastać w latach 80. Od 1981 do 1986 roku zidentyfikowano więcej przypadków osobowości mnogiej niż w poprzednich dwóch stuleciach (Putnam et al., 1986). Wzrost mógł być efektem bardziej zaawansowanych technik diagnostycznych. Ale możliwe jest również, że klinicyści przeszacowywali rozpoznawanie tego schorzenia z powodu jego popularyzacji dzięki książce (a później serialowi) z lat 70. o kobiecie z 16 różnymi osobowościami, pt. <emphasis effect="italics">Sybil</emphasis> (Piper i Merskey, 2004). Istnienie osobowości mnogiej podważa też niedawna sugestia, że sama historia Sybil była w większości zmyślona, a pomysł na książkę w dużym stopniu nadinterpretował i koloryzował to zaburzenie (Nathan, 2011).</para><para id="fs-idm36203904">Mimo kontrowersji, dysocjacyjne zaburzenie tożsamości pozostaje z pewnością rzeczywistym i poważnym zaburzeniem, a choć niektórzy mogą udawać objawy, to są osoby cierpiące na tę chorobę naprawdę i rujnuje im ona życie. Osoby z tym rozpoznaniem najczęściej wspominają, że w dzieciństwie przeżyły jakąś traumę, co w części przypadków potwierdzają akta prawne lub medyczne (Cardeña i Gleaves, 2006). W jednym z badań (Ross et al. 1990) sugeruje się nawet, że ok. 95% cierpiących na dysocjacyjne zaburzenie tożsamości było w dzieciństwie molestowanych fizycznie lub seksualnie. Oczywiście nie wszystkie opowieści o wykorzystywaniu w dzieciństwie można uznać za potwierdzone i precyzyjne, istnieją jednak niezbite dowody, że traumatyczne doświadczenia mogą wywołać u ludzi stany psychologicznej dysocjacji (w tym przyjmowania różnych osobowości), które są mechanizmem radzenia sobie z zagrożeniem i niebezpieczeństwem (Dalenberg et al., 2012).</para></section><section id="fs-idm154784080" class="summary"><title id="UUIDa9a217c3-b0ce-460f-75cd-68fe008f1c76">Podsumowanie</title><para id="fs-idm96249648">Podstawową cechą zaburzeń dysocjacyjnych jest fakt oderwania człowieka od jego rdzennego poczucia tożsamości, co skutkuje zaburzeniami pamięci i poczucia własnego <emphasis effect="italics">ja</emphasis>. W DSM-5 w grupie tych zaburzeń uwzględniono amnezję dysocjacyjną, zespół depersonalizacji/derealizacji oraz zaburzenie dysocjacyjne tożsamości (zwane dawniej osobowością mnogą lub wieloraką). Osoba z amnezją dysocjacyjną nie potrafi przypomnieć sobie istotnych informacji o sobie, często w następstwie stresującego lub traumatycznego doświadczenia.</para><para id="fs-idm108057536">Zespół depersonalizacji/derealizacji charakteryzuje się nawracającymi epizodami depersonalizacji (czyli oderwania lub poczucia obcości własnego <emphasis effect="italics">ja</emphasis>) i/lub derealizacji (czyli poczucia obcości lub oderwania osoby od rzeczywistości).</para><para id="UUID84901eb5-b45e-4056-7043-d318d4c46ff2">Osoba z dysocjacyjnym zaburzeniem tożsamości przejawia naprzemiennie dwie lub więcej różniących się od siebie i dobrze określonych osobowości (tożsamości) oraz luki pamięciowe obejmujące okresy, w których do głosu dochodzi inna osobowość.</para><para id="fs-idm42826064">Dysocjacyjne zaburzenie tożsamości budzi wiele kontrowersji, gdyż wielu uważa, że objawy tej choroby można z powodzeniem symulować, jeśli pomaga to uniknąć negatywnych konsekwencji własnych zachowań albo odpowiedzialności za popełnione czyny. Liczba zdiagnozowanych przypadków drastycznie wzrosła po spopularyzowaniu schorzenia w kulturze masowej. Wiele osób jednak naprawdę przez całe życie cierpi z powodu tej choroby.</para></section><section id="fs-idm10484080" class="review-questions"><title id="UUID298b6019-2eb0-4d2d-6dd1-d52cf088b551">Pytania sprawdzające</title><exercise id="fs-idp36529360"><problem id="fs-idm54269920"><para id="fs-idm112162432">Amnezja dysocjacyjna obejmuje ________.</para><list id="fs-idp987712" list-type="enumerated" number-style="upper-alpha"><item id="UUID3fbcb3ae-b251-4094-4258-74fcd5fc9577"><para id="UUIDc3bba52a-5299-4775-61cc-c2667d142ede">utratę pamięci po urazie głowy</para></item><item id="UUID5510a2e4-c1b0-4ec4-400b-eeafe51d06c7"><para id="UUID9ec50e59-a2fc-4bbe-7bb9-4975515e8480">utratę pamięci własnej tożsamości z powodu silnego stresu</para></item><item id="UUIDc9987112-d215-4f82-769f-1041df9ea231"><para id="UUID9e216713-44f0-4dae-5c2e-5b5b8f948110">poczucie utraty kontaktu z własnym <emphasis effect="italics">Ja</emphasis></para></item><item id="UUID188f0e10-6506-4968-7898-6bdce687257b"><para id="UUID1eb8fe82-6529-4ca9-4d6d-0c510306129c">poczucie utraty kontaktu ze światem</para></item></list></problem><solution id="fs-idm17024480"><para id="fs-idm102239904">B</para></solution></exercise><exercise id="fs-idm54290272"><problem id="fs-idm55214528"><para id="fs-idp20734464">Zaburzenie dysocjacyjne tożsamości obejmuje głównie ________.</para><list id="fs-idm67577056" list-type="enumerated" number-style="upper-alpha"><item id="UUIDb4290267-cce2-49d0-60f5-cee1a6033602"><para id="UUID2a47f64b-2f5b-4f3e-7251-fabcf6f3189b">depersonalizację</para></item><item id="UUID895bdc9c-5983-4c5b-65a2-5f7e1fd18b5f"><para id="UUIDab2de19e-0738-43ec-77c0-605c30099949">derealizację</para></item><item id="UUID5099077e-a9b4-4b77-4e87-81c1b649761c"><para id="UUID10f80a90-7528-4e81-6b1f-e2d03e1142f8">schizofrenię</para></item><item id="UUID8514695c-6949-4ba9-73b2-aee0439670b4"><para id="UUID4910dec3-3ff3-42fe-7eb7-f2db3a793cb4">osobowości mnogie</para></item></list></problem><solution id="fs-idm45976640"><para id="fs-idm33646384">D</para></solution></exercise></section><section id="fs-idm125735856" class="critical-thinking"><title id="UUID20b2a302-8c9d-4f7a-76b5-9e6b33df89cc">Critical Thinking Question</title><exercise id="fs-idm39685264"><problem id="fs-idm113436752"><para id="fs-idm23003888">Częstość występowania większości schorzeń psychiatrycznych wzrasta od lat 80. Jednakże, co omawialiśmy w tym podrozdziale, najwięcej publikacji naukowych nt. amnezji dysocjacyjnej odnotowano w połowie lat 90., a następnie ich liczba bardzo szybko spadała aż do 2003 roku. Co więcej, brak jakichkolwiek wzmianek o tej chorobie i jej związku z traumą przed rokiem 1800. Jak można wyjaśnić to zjawisko?</para></problem><solution id="fs-idm10598800"><para id="fs-idm68759632">Możliwych jest kilka wyjaśnień. Pierwsze mówi, że zainteresowanie badaczy tym tematem jest niewielkie, ponieważ wciąż czeka on na uznanie w środowisku naukowym. Drugie mówi, że być może amnezja dysocjacyjna była modna w okresie, gdy liczba prac na jej temat bardzo wzrosła (lata 90.), a później zainteresowanie spadło, a wraz z nim liczba badań. Trzeci powód to tzw. „Publication bias”, czyli dopuszczanie do publikacji jedynie bardzo dobrze udokumentowanych tekstów naukowych.</para></solution></exercise></section><section id="fs-idm96255952" class="personal-application"><title id="UUIDd8e7a23b-9814-4dca-59f7-d60313650ec4">Personal Application Question</title><exercise id="fs-idm132878128"><problem id="fs-idm37157632"><para id="fs-idm3655008">Znajdź przykład (możesz użyć wyszukiwarki) jakiegoś przestępstwa, którego sprawca po schwytaniu twierdził, że ma osobowość mnogą. Jaki był wynik procesu? Czy udowodniono, że sprawca symulował? Jeśli tak, to w jaki sposób?</para></problem></exercise></section></content><glossary><definition id="fs-idm55390224"><term cmlnle:reference="zespół depersonalizacji i derealizacji">zespół depersonalizacji i derealizacji (ang. <foreign xml:lang="en"><term cxlxt:index="foreign">depersonalization/derealization disorder</term></foreign>)</term><meaning id="fs-idm237336064"><para id="UUID5b64225f-0238-47e3-7284-3f4d8a4ed6c9">zaburzenie dysocjacyjne, w którym chory ma poczucie oddzielenia od własnej osoby (depersonalizacja), a świat wokół wydaje się sztuczny, nierealny (derealizacja). Charakteryzuje się występowaniem uporczywego i nawracającego poczucia oddzielenia i obcości wobec siebie, własnego ciała i/lub otaczającego świata. Towarzyszy mu poczucie jakościowej zmiany przeżywania, nierealności, odległości lub zautomatyzowania</para></meaning></definition><definition id="fs-idm37043456"><term cmlnle:reference="amnezja dysocjacyjna">amnezja dysocjacyjna (amnezja psychogenna) (ang. <foreign xml:lang="en"><term cxlxt:index="foreign">dissociative amnesia</term></foreign>)</term><meaning id="fs-idm197340992"><para id="UUID0728ccc0-7653-4507-6802-e1f8ef4122bd">zaburzenie dysocjacyjne charakteryzujące się niemożnością przypomnienia sobie istotnych informacji z życia osobistego; zwykle pojawia się w następstwie niezwykle stresujących, traumatycznych wydarzeń</para></meaning></definition><definition id="fs-idm150371216"><term cmlnle:reference="zaburzenia dysocjacyjne">zaburzenia dysocjacyjne (ang. <foreign xml:lang="en"><term cxlxt:index="foreign">dissociative disorders</term></foreign>)</term><meaning id="fs-idm91136976"><para id="UUIDfa30316e-ad8c-4228-5a5f-8fa26cdf6033">grupa zaburzeń wymienionych w DSM-5, w których główną cechą jest oderwanie osoby od jej własnego <emphasis effect="italics">ja</emphasis>; konsekwencją są zaburzenia tożsamości i pamięci</para></meaning></definition><definition id="fs-idm150110800"><term cmlnle:reference="fuga dysocjacyjna">fuga dysocjacyjna (ang. <foreign xml:lang="en"><term cxlxt:index="foreign">dissociative fugue</term></foreign>)</term><meaning id="fs-idm125293408"><para id="UUID41e7dcd6-bcae-46b3-6488-361fd1201fdd">objaw amnezji dysocjacyjnej; osoba nagle porzuca dotychczasowe życie, dom, rodzinę oraz traci własną tożsamość (nie wie, kim jest)</para></meaning></definition><definition id="fs-idm158614256"><term cmlnle:reference="zaburzenie dysocjacyjne tożsamości">zaburzenie dysocjacyjne tożsamości (ang. dissociative identity disorder)</term><meaning id="fs-idm211410832"><para id="UUID268d4ad2-4e60-4e1c-4acd-c36734de56fb">zaburzenie dysocjacyjne znane wcześniej pod nazwą „osobowości mnogiej”; charakterystyczną cechą jest występowanie u jednej osoby dwóch lub więcej dobrze określonych osobowości, a chory (a raczej każda z jego osobowości) doświadcza luk w pamięci obejmujących czas, gdy świadomość przejmuje inna z nich</para></meaning></definition></glossary></document>