<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xml:lang="pl"><title>Dlaczego badania są ważne?</title>
<metadata xmlns:md="http://cnx.rice.edu/mdml">
  <md:content-id>m89476</md:content-id>
  <md:title>Dlaczego badania są ważne?</md:title>
  <md:abstract/>
  <md:uuid>067cb974-b938-4885-8108-54a7013ee98a</md:uuid>
</metadata>

<content><para id="UUIDfd802e09-b022-4854-536fc4114665174d">Badania naukowe są kluczowym narzędziem pozwalającym zrozumieć złożony świat wokół nas. Bez badań musielibyśmy polegać wyłącznie na intuicji, autorytecie innych lub szczęśliwym trafie. Mimo że wiele osób wierzy w swoje zdolności obiektywnej obserwacji i rozumienia otaczającego świata, w historii zapisały się liczne przykłady, jak bardzo potrafimy się mylić, gdy ignorujemy konieczność poparcia naszych twierdzeń dowodami.</para><para id="UUIDe363bce9-668e-4f8c-6e18-d36602c29838">Przez stulecia ludzie byli przekonani, że Słońce krąży wokół płaskiej Ziemi, że kontynenty nie przemieszczają się oraz że choroby psychiczne spowodowane są opętaniem (<link target-id="CNX_Psych_02_01_trephining"/>). Systematyczne badania naukowe pozwalają nam wyzbyć się powziętych z góry przekonań czy przesądów oraz zyskać obiektywny obraz samych siebie i otaczającego nas świata.</para><figure id="CNX_Psych_02_01_trephining"><media id="fs-idp28729728" alt="Zdjęcie czaszki z dużą dziurą w części czołowej."><image src="../../media/CNX_Psych_02_01_trephining.jpg" mime-type="image/jpeg"/></media><caption id="UUIDa3a8560f-afb1-4a35-782f1ba9c34d889e">Niektórzy nasi przodkowie w różnych stronach świata przez wiele stuleci wierzyli, że trepanacja – wykonywanie w czaszce otworu takiego jak powyżej – umożliwia złym duchom opuszczenie ciała, a co za tym idzie, wyleczenie z choroby psychicznej lub innych zaburzeń. (Źródło: „taiproject”/Flickr).</caption></figure><para id="fs-idp5561792">Celem wszystkich naukowców jest lepsze zrozumienie świata. Psychologowie skupiają uwagę na zrozumieniu zachowań oraz procesów poznawczych (umysłu) i fizjologicznych (ciała), które leżą u ich podstaw. Inaczej niż w przypadku części metod stosowanych w celu zrozumienia zachowania (np. intuicji, doświadczeń osobistych), badania naukowe muszą dostarczać dowodów potwierdzających dane twierdzenia. Wiedza naukowa jest <term cmlnle:reference="empiryczny">empiryczna</term> (<term cmlnle:reference="doświadczalny">doświadczalna</term>) (ang. <foreign xml:lang="en"><term cxlxt:index="foreign">empirical</term></foreign>), tzn. oparta na obiektywnych, konkretnych dowodach, które można obserwować wielokrotnie, niezależnie od tego, kim jest obserwator.</para><para id="fs-idp12552816">Choć możemy postrzegać zachowanie, to umysłu już nie. Jeśli ktoś płacze, widzimy jego zachowanie, jednak przyczynę tego zachowania stwierdzić jest dużo trudniej. Czy obserwowana osoba płacze ze smutku, z bólu czy ze szczęścia? Czasem możemy poznać przyczynę czyjegoś zachowania, gdy po prostu zapytamy: „Dlaczego płaczesz?”. Jednak zdarzają się sytuacje, w których dana osoba albo nie czuje się swobodnie, odpowiadając na takie pytanie, albo nie chce bądź nie jest w stanie na nie odpowiedzieć. Niemowlę na przykład nie wyjaśni nam, dlaczego płacze. Z tego powodu psycholog musi wykazać się kreatywnością w wyjaśnianiu powodów ludzkiego zachowania. Ten rozdział opisuje, jak tworzy się naukę i jak ważną rolę odgrywa ona w podejmowaniu decyzji zarówno w życiu osobistym, jak i w sferze publicznej.</para><section id="fs-idp9845952"><title id="UUID0efc33fc-136b-4a2b-6740245f01df56c7">Zastosowanie wyników badań</title><para id="fs-idp47768912">Wskazanie, które teorie są uznawane przez środowisko naukowe, a które nie, może być trudne, szczególnie w tak rozległej dziedzinie jak psychologia. Obecnie mamy dostęp do ogromnej ilości informacji. Poszukiwanie danych dotyczących dowolnego tematu badawczego w internecie może nam przynieść wiele sprzecznych ze sobą wyników badań. W takich przypadkach środowisko naukowe poszukuje wspólnego stanowiska, ale zanim zostanie ono osiągnięte, może minąć sporo czasu (i wiele kolejnych badań).</para><para id="UUID6c0a5555-9f74-40e9-6bdf-3327977060e8">Intensywny rozwój nowych technologii skłania badaczy do pytania, czy w ostatecznym rozrachunku korzystanie z nich pomaga nam, czy szkodzi. Wnioski naukowe są tu niejednoznaczne. Przykładowo, badanie aplikacji na smartfony przeznaczonej dla studentów odbywających staż z chirurgii wykazało, że korzystanie z niej może zwiększyć ich zaangażowanie i poprawić wyniki testów (Shaw i Tan, 2015). Z kolei badanie innej aplikacji ujawniło, że negatywnie wpływała na sen, komunikację oraz zarządzanie czasem korzystających z niej studentów na studiach licencjackich (Massimini i Peterson, 2009). Oczywiście, by wyciągnąć rzetelne wnioski, należałoby porównać parametry obu aplikacji, sposób ich użytkowania czy wreszcie charakterystykę samych studentów. Udzielenie obiektywnej odpowiedzi na pytanie o wpływ nowych technologii na wiedzę, uczenie się i zdrowie psychiczne studentów wymaga przeprowadzenia dalszych badań.</para><para id="UUID2dea0baf-4129-4158-5f7a3ea1d04c59fb">Oznacza to, że powinniśmy krytycznie podchodzić do napotykanych informacji i zachowywać zdrowy sceptycyzm. Każdą opinię powinniśmy oceniać pod wieloma względami: jaką specjalistyczną wiedzą dysponuje osoba, która ją wygłasza, co może zyskać, gdy teza okaże się prawdziwa, czy przedstawione dowody potwierdzają tezę oraz co na ten temat sądzą inni naukowcy. Staje się to szczególnie ważne, gdy weźmiemy pod uwagę, ile informacji w reklamach czy w internecie przedstawianych jest jako „udowodnione naukowo”, podczas gdy są to tak naprawdę tylko opinie kilku osób próbujących sprzedać produkt lub nakłonić nas do przyjęcia ich punktu widzenia.</para><para id="fs-idp52899376">Powinniśmy być świadomymi odbiorcami udostępnianych nam informacji, ponieważ decyzje podejmowane na ich podstawie mają znaczące konsekwencje. Mogą np. wpływać na politykę i wydatki publiczne.</para><para id="UUIDe8358c74-67de-410a-64d1-07d26ab98bc2">Wyobraź sobie, że wybrano cię na prezydenta miasta i masz za zadanie zaplanować wydatki w budżecie. Musisz m.in. zdecydować, czy kontynuować finansowane wcześniej programy interwencyjne pomagające dzieciom pochodzącym ze środowisk zagrożonych marginalizacją społeczną. Dzieci te mają specjalne potrzeby lub mierzą się z innymi ograniczeniami. Wspierające je programy obejmują szeroki zakres usług mających za zadanie optymalizację rozwoju dzieci i osiągnięcie przez nie sukcesu w szkole i w późniejszym życiu. Chociaż założenia tych programów brzmią atrakcyjnie, to przed wyłożeniem na nie pieniędzy publicznych chcesz mieć pewność, że okażą się także skuteczne. Tu z pomocą przychodzą psychologowie i inni naukowcy, którzy przeprowadzili wiele badań potwierdzających skuteczność takich programów (Neil i Christensen, 2009; Peters-Scheffer et al., 2011).</para><para id="UUID5812232b-df87-4959-743b-b734bd708a89">Konkretne programy mogą różnić się skutecznością. Ich krótkoterminowe efekty są wyraźniej widoczne, istnieją jednak przesłanki, by wierzyć, że wiele z nich przynosi uczestnikom również długoterminowe korzyści (Barnett, 2011). Jako odpowiedzialny zarządca miasta będziesz zapewne poszukiwać wyników badań, aby dowiedzieć się, które programy są najbardziej skuteczne. Jakie założenia musi spełniać efektywny program wsparcia? Zapoznanie się z obiektywnymi dowodami lepiej przygotowuje do podjęcia decyzji, na który z programów przeznaczyć środki publiczne.</para><para id="fs-idm20281584">Korzystanie z badań naukowych przy podejmowaniu decyzji jest pomocne dla każdego. Wyobraź sobie, że twoja przyjaciółka właśnie dowiedziała się, że ma raka piersi lub że u któregoś z członków twojej rodziny zdiagnozowano autyzm. W obu przypadkach zapewne zechcesz dowiedzieć się, jakie metody leczenia są najskuteczniejsze i wywołują najmniej działań niepożądanych. Jak to zrobisz? Zapewne porozmawiasz ze swoim lekarzem i omówisz z nim wyniki badań naukowych dotyczących różnych metod leczenia. Oczywiście będziesz zachowywać krytyczne spojrzenie i upewnisz się, że w miarę możliwości posiadasz wszystkie najważniejsze informacje.</para><para id="fs-idp16594336">To badania naukowe pozwalają nam odróżnić fakty od opinii. <term cmlnle:reference="fakt">Fakt</term> (ang. <foreign xml:lang="en"><term cxlxt:index="foreign">fact</term></foreign>) to możliwa do zaobserwowania rzeczywistość, a <term>opinia</term> (<term>pogląd</term>) (ang. <foreign xml:lang="en"><term cxlxt:index="foreign">opinion</term></foreign>) to osobiste osądy, wnioski lub nastawienie badacza, które mogą być trafne lub nie. W społeczności naukowej fakty można określić, posługując się wyłącznie dowodami zebranymi w badaniach empirycznych.</para></section><section id="fs-idp52883024"><title id="UUID484042ec-60f0-43d4-415d72d93fbddae3">Badania naukowe jako proces</title><para id="fs-idp31033904">Wiedza naukowa rozwija się w procesie zwanym <term cmlnle:reference="metoda naukowa">metodą naukową</term> (ang. <foreign xml:lang="en"><term cxlxt:index="foreign">scientific method</term></foreign>). Teorie i hipotezy są konfrontowane z rzeczywistością (podczas obserwacji empirycznych). Obserwacje te rodzą nowe idee, które następnie również konfrontowane są z rzeczywistością i tak dalej. W tym rozumieniu proces naukowy jest cykliczny. W tym cyklu posługujemy się dwoma rodzajami rozumowania: dedukcją i indukcją. W <term cmlnle:reference="rozumowanie dedukcyjne">rozumowaniu dedukcyjnym</term> (<term cmlnle:reference="dedukcja">dedukcji</term>) (ang. <foreign xml:lang="en"><term cxlxt:index="foreign">deductive reasoning</term></foreign>) pomysły sprawdzane są empirycznie; w <term cmlnle:reference="rozumowanie indukcyjne">rozumowaniu indukcyjnym</term> (ang. <foreign xml:lang="en"><term cxlxt:index="foreign">inductive reasoning</term></foreign>) empiryczne obserwacje prowadzą do powstania nowych hipotez lub założeń (<link target-id="CNX_Psych_02_01_Reasoning"/>). Te procesy są nierozłączne niczym wdech i wydech, jednak różne podejścia naukowe kładą różny nacisk na dedukcję i indukcję.</para><para id="UUID42941c24-f0f1-4a6f-4c83-94ee36685b9e"/><figure id="CNX_Psych_02_01_Reasoning"><media id="fs-idp15319456" alt="A diagram has a box at the top labeled “hypothesis or general premise” and a box at the bottom labeled “empirical observations.” On the left, an arrow labeled “inductive reasoning” goes from the bottom to top box. On the right, an arrow labeled “deductive reasoning” goes from the top to the bottom box."><image src="../../media/Figure 2.4.jpg" mime-type="image/jpeg"/></media><caption id="UUID70867d13-c71c-4ef2-4a0f37adc94b3ba9">Badania psychologiczne oparte są na rozumowaniu indukcyjnym i dedukcyjnym.</caption></figure><para id="UUID7d6f7053-dbcf-4b79-4c11799e21d1cf3a">W nauce rozumowanie dedukcyjne zaczyna się od uogólnienia – hipotezy, na której podstawie wyciągamy logiczne wnioski o otaczającym nas świecie. Jeśli hipoteza jest prawdziwa, wówczas logiczne wnioski wynikające z rozumowania dedukcyjnego również będą prawdziwe.</para><para id="UUID5a6a6c81-747f-4e29-7e5b-59e02c9b7fb0">Wywód oparty na rozumowaniu dedukcyjnym mógłby wyglądać następująco: wszystkie organizmy żywe potrzebują energii do życia (to nasza hipoteza). Kaczki są organizmami żywymi. Tym samym kaczki potrzebują energii do życia (logiczny wniosek). W tym przykładzie hipoteza jest prawdziwa, tym samym wniosek też jest prawdziwy. Jednak czasami błędna hipoteza może prowadzić do logicznego, lecz błędnego wniosku. Rozważ taki wywód: wszystkie ptaki latają (błędna przesłanka). Struś jest ptakiem. Wnioskujemy zatem, że struś potrafi latać.</para><para id="UUIDe54613dc-8d9f-427c-50ac-2805b681e153">Naukowcy wykorzystują rozumowanie dedukcyjne, by empirycznie sprawdzić swoje hipotezy. Wracając do powyższego przykładu, badacze mogliby opracować badanie, by przetestować następującą hipotezę: jeśli każdy żywy organizm potrzebuje energii do życia, kaczki również będą potrzebowały energii do życia. Rozumowanie dedukcyjne zaczyna się od uogólnienia, które jest konfrontowane z obserwacjami rzeczywistości; rozumowanie indukcyjne zaś działa w odwrotnym kierunku.</para><para id="UUIDe91b9d97-9f86-4a65-78d9-6c8fab5aa730">Rozumowanie indukcyjne wykorzystuje obserwacje empiryczne w celu stworzenia szerokiego uogólnienia. W przeciwieństwie do rozumowania dedukcyjnego, konkluzje sformułowane w ramach rozumowania indukcyjnego mogą być prawdziwe lub nie niezależnie od prawdziwości obserwacji, na których zostały oparte. Na przykład stwierdzasz, że twoje ulubione owoce – jabłka, banany i pomarańcze – rosną na drzewach; tym samym zakładasz, że wszystkie owoce rosną na drzewach. To przykład rozumowania indukcyjnego. Oczywiście istnienie truskawek, porzeczek i kiwi dowodzi, że to uogólnienie nie jest prawdziwe, mimo że zostało oparte na wielu bezpośrednich obserwacjach. Naukowcy wykorzystują rozumowanie indukcyjne do formułowania teorii, które generują hipotezy, a te z kolei są sprawdzane przez rozumowanie dedukcyjne. Tym samym nauka oparta jest zarówno na procesach dedukcyjnych, jak i indukcyjnych.</para><para id="UUID9870ca38-48de-46d0-470b7efd3ba930aa">Na przykład studia (opisy) przypadków, o których przeczytasz w następnym podrozdziale, są w przeważającym stopniu oparte na obserwacjach empirycznych. Zatem są ściśle powiązane z procesami indukcyjnymi, ponieważ badacze zbierają ogromne ilości obserwacji i szukają pośród tych danych interesujących reguł (nowych idei). Badania eksperymentalne zaś kładą nacisk na rozumowanie dedukcyjne.</para><para id="fs-idp26993328">Powiedzieliśmy, że teorie i hipotezy to idee, ale jakiego rodzaju? <term cmlnle:reference="teoria">Teoria</term> (ang. <foreign xml:lang="en"><term cxlxt:index="foreign">theory</term></foreign>) to rozbudowany zbiór przemyśleń, proponujących wyjaśnienie obserwowanych zjawisk. Teorie są wielokrotnie konfrontowane z rzeczywistością, ale zazwyczaj są zbyt rozbudowane, by można było je sprawdzić od razu w całości; dlatego badacze stawiają hipotezy, by przetestować wybrane aspekty (części) danej teorii.</para><para id="UUIDa21479ba-df2e-488d-7b2148eb49eec549"><term cmlnle:reference="hipoteza">Hipoteza</term> (ang. <foreign xml:lang="en"><term cxlxt:index="foreign">hypothesis</term></foreign>) to możliwe do zweryfikowania stwierdzenie określające, jaka zmiana zajdzie w otaczającym świecie, jeśli nasz pomysł okaże się prawdziwy. Hipoteza często ujmowana jest w formę stwierdzenia (np. „Jeśli będę się uczyć całą noc, dostanę pozytywną ocenę z egzaminu”). Hipotezy są niezwykle ważne, ponieważ stanowią pomost między sferą idei a rzeczywistością. W trakcie testowania konkretnych hipotez teorie są modyfikowane i doprecyzowywane, by odzwierciedlały i uwzględniały wyniki testów (<link target-id="CNX_Psych_02_01_Method"/>).</para><figure id="CNX_Psych_02_01_Method"><media id="fs-idp14252432" alt="A diagram has four boxes: the top is labeled “theory,” the right is labeled “hypothesis,” the bottom is labeled “research,” and the left is labeled “observation.” Arrows flow in the direction from top to right to bottom to left and back to the top, clockwise. The top right arrow is labeled “use the hypothesis to form a theory,” the bottom right arrow is labeled “design a study to test the hypothesis,” the bottom left arrow is labeled “perform the research,” and the top left arrow is labeled “create or modify the theory.”"><image src="../../media/Figure 2.5.jpg" mime-type="image/jpeg"/></media><caption id="UUID2facccbc-ccb4-43e2-6edb3fae3891de2b">Metoda naukowa polega na stawianiu hipotez, przeprowadzaniu badań i tworzeniu lub modyfikowaniu teorii w oparciu o wyniki.</caption></figure><para id="UUID0d360625-dcf0-462c-5da6210f85f2e70c">By przekonać się, jak funkcjonuje ten proces, rozważmy konkretną teorię oraz hipotezę, którą można postawić w oparciu o nią. Jak przeczytasz w następnym rozdziale, <term>teoria emocji Jamesa-Langego</term> zakłada, że emocje jako doświadczenia psychiczne są wynikiem fizjologicznego pobudzenia kojarzonego ze stanem emocjonalnym. Wyobraź sobie, że wychodząc z domu, widzisz na chodniku agresywnego węża. Twoje serce zaczyna bić szybciej i robi ci się niedobrze. Zgodnie z teorią Jamesa-Langego te fizjologiczne zmiany wywołałyby u ciebie poczucie strachu. Na podstawie tej teorii można postawić hipotezę, że osoba nieodczuwająca fizjologicznego pobudzenia wywołanego widokiem węża nie doświadczy strachu.</para><para id="UUIDae388b27-0dfe-4809-70a28f67328187e1">Każda hipoteza naukowa jest <term cmlnle:reference="hipoteza możliwa do podważenia">możliwa do podważenia</term> (<term cmlnle:reference="falsyfikowalna hipoteza">falsyfikowalna</term>) (ang. <foreign xml:lang="en"><term cxlxt:index="foreign">falsifiable</term></foreign>), tj. można udowodnić, że nie jest prawdziwa. Zapewne pamiętasz z pierwszego rozdziału, że <term cmlnle:reference="Freud, Zygmunt (1856-1939)" cxlxt:index="name" cxlxt:name="Freud, Zygmunt" cxlxt:born="1856" cxlxt:died="1939">Zygmunt Freud</term> (1856–1939) miał wiele pomysłów na wyjaśnienie ludzkich zachowań (<link target-id="CNX_Psych_02_01_freud"/>). Jednak idee te są krytykowane, ponieważ wiele z nich nie jest falsyfikowalnych, np. trudno wyobrazić sobie badanie empiryczne, które obaliłoby (lub potwierdziło) istnienie id, ego i superego: trzech aspektów osobowości opisanych we Freudowskich teoriach.</para><para id="UUID7f25cfbd-cd8e-4edc-698f-bcbcb3af4d58">Mimo to teorie Freuda są bardzo często przedstawiane w podręcznikach do psychologii ze względu na ich znaczenie w historii psychologii osobowości i psychoterapii, pozostają również podwalinami współczesnych form terapii.</para><figure id="CNX_Psych_02_01_freud"><media id="fs-idp17618032" alt="(a)A photograph shows Freud holding a cigar. (b) The mind’s conscious and unconscious states are illustrated as an iceberg floating in water. Beneath the water’s surface in the “unconscious” area are the id, ego, and superego. The area just below the water’s surface is labeled “preconscious.” The area above the water’s surface is labeled “conscious.”"><image src="../../media/Figure 2.6.jpg" mime-type="image/jpeg"/></media><caption id="UUIDabe023f5-8b7c-42f2-5b70aeacd3611b6d">Wiele aspektów teorii (a) Freuda, na przykład (b) podział osobowości na id, ego i superego, jest krytykowanych jako nienaukowe, ponieważ nie są falsyfikowalne. W szerszym ujęciu poglądy Freuda stanowią jednak dziś punkt wyjścia dla wielu psychologicznych przemyśleń, na przykład nad nieświadomą naturą większości psychologicznych procesów.</caption></figure><para id="fs-idm111024">W przeciwieństwie do teorii Freuda, <term cmlnle:reference="teoria emocji Jamesa-Langego">teoria Jamesa-Langego</term> pozwala na postawienie falsyfikowalnych hipotez, na przykład przedstawionej poniżej. Niektóre osoby z ciężkimi uszkodzeniami kręgosłupa nie są w stanie poczuć tych reakcji organizmu, które często towarzyszą emocjonalnym doświadczeniom. Tym samym moglibyśmy przetestować naszą hipotezę, określając, w jaki sposób różnią się doświadczenia osób potrafiących odczuć fizjologiczne pobudzenie od doświadczeń osób, które takiego pobudzenia nie odczuwają. Takie badanie naukowe zostało przeprowadzone. Osoby niemogące poczuć pobudzenia fizjologicznego nadal odczuwały emocje, aczkolwiek były one mniej intensywne niż u osób zdrowych (Chwalisz et al., 1988).</para><para id="UUID286c2a00-5f13-4e82-600c2a6bfd0d94ea">Uzależnienie zasadności danej teorii od możliwości jej falsyfikacji pozwala mieć większą pewność co do jej rzetelności. Zazwyczaj informacja zostanie wielokrotnie sprawdzona, zanim zaakceptuje ją społeczność naukowa.</para></section><section id="fs-idp30106624" class="summary"><title id="UUID4f19823a-08be-4098-78f11300fcf12de7">Summary</title><para id="fs-idm4574368">Naukowcy starają się zrozumieć i wyjaśnić funkcjonowanie otaczającego nas świata. W tym celu formułują teorie, na podstawie których można postawić sprawdzalne (falsyfikowalne) hipotezy. Teorie, które zostaną pozytywnie zweryfikowane, są zachowywane i doprecyzowywane, a te, na podstawie których sformułowano hipotezy, które w badaniach empirycznych okazały się błędne, są porzucane lub modyfikowane. W ten sposób badania naukowe pozwalają naukowcom odróżnić fakty od zwykłych opinii. Sprawdzone informacje będące wynikiem badań pomagają w podjęciu mądrych decyzji, zarówno w sferze publicznej, jak i prywatnej.</para></section><section id="UUID66e76bb9-f2bb-48a6-7660a9368c667f8c" class="review-questions"><title id="UUID6eb7e147-eca3-467e-61917c0b690d529c">Review Questions</title><exercise id="fs-idp5620448"><problem id="fs-idm17455104"><para id="fs-idp39201920">Hipotezy naukowe są ________ i falsyfikowalne.</para><list id="UUIDe72ff2d4-56d2-4181-7d53-1e2b83297788" list-type="enumerated" number-style="upper-alpha"><item id="UUID8bf4745f-144a-4b76-4f123abb64b851cc"><para id="UUID3eb311d9-3e93-4c69-4624d4181bbd61b7">obserwowalne</para></item><item id="UUID79ce11ac-4142-495f-5b282137b2708daf"><para id="UUID40841e1a-ef92-426a-6d59be556240ecc0">oryginalne</para></item><item id="UUID35a5425b-3161-4d57-4a48d3140567e8c9"><para id="UUID3c7173b6-0481-4937-5d5df3f9f86d0d2a">możliwe do udowodnienia</para></item><item id="UUID66865ce2-e8c0-4913-5c301a81fee15fe4"><para id="UUIDd41ac6a5-099c-4039-50b9653e746ee5af">możliwe do testowania</para></item></list></problem><solution id="fs-idm11264240"><para id="fs-idm4415632">D</para></solution></exercise><exercise id="fs-idp7218128"><problem id="fs-idp34142304"><para id="fs-idp4346096">________ są definiowane jako obserwowalna rzeczywistość.</para><list id="UUID489ab407-16bf-48d7-53cd-44333f66c1d5" list-type="enumerated" number-style="upper-alpha"><item id="UUID22895ab0-3e06-4d61-489321805f8be24e"><para id="UUID0a943fb2-c935-47d8-60f971c3063b1876">Zachowania</para></item><item id="UUID05d83cee-b26d-4666-6a524e0e693c6e6f"><para id="UUID5095e125-985a-46df-4a3680b5914f4b2e">Fakty</para></item><item id="UUIDfc95e403-fea6-4f57-4e515fb6acb27b8a"><para id="UUIDad3d9960-8974-493e-7a9c910a1c1aa6d1">Opinie</para></item><item id="UUID821e9ad7-551d-4189-6d8d048887520160"><para id="UUID5a72f065-cd18-4b30-463a71dfde05d9ea">Teorie</para></item></list></problem><solution id="fs-idp4454640"><para id="fs-idm3470896">B</para></solution></exercise><exercise id="fs-idp12843936"><problem id="fs-idp8302352"><para id="fs-idp9158256">Wiedza naukowa jest ________.</para><list id="UUID60dd7977-9592-4a51-54d5-e006b38f8b46" list-type="enumerated" number-style="upper-alpha"><item id="UUID96189ad2-17ea-4959-6ef43f7fbfe5184d"><para id="UUIDeef848d7-d34f-4994-4096dcc9506ab7a2">intuicyjna</para></item><item id="UUIDa599ac23-1137-418b-6c323d7762bbff24"><para id="UUIDbfa29b29-0a27-4b7b-6d9daa33271521ff">empiryczna</para></item><item id="UUID03518128-543a-48dc-6ff1c0ee7be808f9"><para id="UUID24ee8c34-7f15-4ac5-59ba885ede7e251d">definitywna</para></item><item id="UUIDfe8ed25d-6d4a-48ba-58519d3bb18adbdd"><para id="UUID8ee6127c-f74b-49fc-4f8503ac34505756">subiektywna</para></item></list></problem><solution id="UUIDd693e4f0-0beb-4987-4b77-bb49c28c6632"><para id="UUIDd735af5c-279b-4b54-4709-04163e7425c2">B</para></solution></exercise><exercise id="fs-idp4710624"><problem id="fs-idp3161168"><para id="fs-idm19089680">Krytyka teorii Freuda wynika z tego, że ________.</para><list id="UUID2f98c592-1283-470a-6771-a3ff6a1cd4fa" list-type="enumerated" number-style="upper-alpha"><item id="UUIDeb17a23a-78c5-41fb-723dd4d399f0b257"><para id="UUID025c5bb4-63f8-42c2-506215018ec8f592">były zbyt ograniczone</para></item><item id="UUID5bbb1d7f-4b70-4b79-54d81b0ba8086a5a"><para id="UUID3f1bb0ea-b0ab-40ef-7faf788e78ac29d6">były zbyt bulwersujące</para></item><item id="UUIDb0bafb0d-6a11-434a-7240e349e3525cfb"><para id="UUID5d810d39-939d-4798-6c1e79f2774ce475">były zbyt ogólne</para></item><item id="UUIDb1be8989-838f-405c-51c1df695a920877"><para id="UUID8bb87a8f-d8cc-4392-7fc5727f5f2cf940">nie były sprawdzalne</para></item></list></problem><solution id="eip-idp50880816"><para id="eip-idp8205984">D</para></solution></exercise></section><section id="fs-idp39360272" class="critical-thinking"><title id="UUID738a6df1-6237-465b-6c2d983f8099ea3a">Critical Thinking Questions</title><exercise id="fs-idm68741424"><problem id="fs-idp17134528"><para id="fs-idm4559888">Metoda naukowa jest często opisywana jako <term cmlnle:reference="samokorygująca i systematyczna metoda naukowa">samokorygująca i systematyczna</term> (ang. <foreign xml:lang="en"><term cxlxt:index="foreign">self-correcting and cyclical</term></foreign>). Krótko opisz, w jaki sposób rozumiesz samokorygujący i systematyczny charakter metody naukowej.</para></problem><solution id="fs-idp10984080"><para id="fs-idm5173712">Systematyczność i samokorekcja metody naukowej wynikają przede wszystkim z empirycznej natury nauki. Teorie są próbami wyjaśnienia zjawisk w otaczającym nas świecie. Na podstawie teorii stawiamy konkretne hipotezy, które są następnie weryfikowane. W efekcie zostaną zmodyfikowane lub doprecyzowane, by ponownie postawić na ich podstawie hipotezy, które zostaną ponownie przetestowane. Taki cykliczny proces umożliwia otrzymanie coraz dokładniejszych (i przypuszczalnie prawdziwych) informacji.</para></solution></exercise><exercise id="fs-idm8411456"><problem id="fs-idm4576816"><para id="fs-idp19966368">Specjaliści zajmujący się zdrowiem przestrzegają przed ogromną liczbą problemów zdrowotnych wynikających z otyłości. Dlatego, co zrozumiałe, wiele osób chce schudnąć, by osiągnąć odpowiednią masę ciała. Na rynku istnieje wiele programów, usług i produktów, które pomagają osobom pragnącym zrzucić kilogramy. Jeśli twój przyjaciel rozważałby kupno takiego produktu czy usługi albo wzięcie udziału w takim programie, w jaki sposób upewnisz się, że jest w pełni świadomy potencjalnych konsekwencji swojej decyzji? Jakiego typu informacje byłyby dla ciebie konieczne do podjęcia decyzji o zmianie trybu życia i przeznaczeniu na ten cel pieniędzy?</para></problem><solution id="UUID7d3c4703-d50d-4129-7341-a712dde7b344"><para id="UUIDb4069704-5cb8-48fa-78de-ec49f270b3f4">Przyjaciel powinien przede wszystkim krytycznie odnieść się do przekazywanej wiedzy. Pamiętajmy, że celem producentów środków czy programów obiecujących utratę wagi jest zysk. Jeśli dany środek jest reklamowany jako skuteczny, co stanowi potwierdzenie tej skuteczności? Czy istnieją obiektywne dane naukowe, czy jedynie subiektywne opinie? Jeśli reklamujący produkt/program odnoszą się do danych naukowych, jakiego typu są te dane? Czy mówią one o związku przyczynowo - skutkowym, czy o współwystępowaniu (korelacji)? Na jak licznej próbie przeprowadzone były badania? Czy środki na schudnięcie obiecują cudowny efekt bez twojego wysiłku? Każde proste rozwiązanie złożonych problemów powinno wzmóc naszą czujność.</para></solution></exercise></section></content><glossary><definition id="fs-idp14137696"><term cmlnle:reference="rozumowanie dedukcyjne">rozumowanie dedukcyjne (<term>dedukcja</term>) (ang. <foreign xml:lang="en"><term cxlxt:index="foreign">deductive reasoning</term></foreign>)</term><meaning id="UUIDb412432f-6723-455c-5b5e-3568f0678818"><para id="UUIDf7a03e09-0857-4072-7c66d35de05c844b">wnioski są przewidywane na podstawie przesłanki ogólnej</para></meaning></definition><definition id="fs-idm18858016"><term cmlnle:reference="empiryczny">empiryczny (<term>doświadczalny</term>) (ang. <foreign xml:lang="en"><term cxlxt:index="foreign">empirical</term></foreign>)</term><meaning id="UUID93a0d723-da40-4009-6887-2f75cac99ff1"><para id="UUIDacdd7da1-95cc-4055-7ad3197db9efd2c3">oparte na obiektywnych, konkretnych dowodach, które można obserwować wielokrotnie, niezależnie od tego, kto jest obserwatorem</para></meaning></definition><definition id="fs-idp16939552"><term cmlnle:reference="fakt">fakt (ang. <foreign xml:lang="en"><term cxlxt:index="foreign">fact</term></foreign>)</term><meaning id="UUIDf657db57-6c06-4621-70f0-118e70904fa0"><para id="UUIDe52a7fac-0563-432f-5b71a3aaa942b714">obiektywna i weryfikowalna obserwacja ustalona na podstawie dowodów zebranych w badaniach empirycznych</para></meaning></definition><definition id="fs-idm19134976"><term cmlnle:reference="falsyfikowalna hipoteza">falsyfikowalna hipoteza (<term>falsyfikowalne</term>) (ang. <foreign xml:lang="en"><term cxlxt:index="foreign">falsifiable</term></foreign>)</term><meaning id="UUID7fd615ea-af29-4c37-744f-9f4e69dcac42"><para id="UUID59c96710-a87d-4d95-46b7a6cd6b5b320b">uprzednio wysnute wnioski, które mogą być obalone przez wyniki eksperymentu</para></meaning></definition><definition id="fs-idp17252672"><term cmlnle:reference="hipoteza">hipoteza (ang. <foreign xml:lang="en"><term cxlxt:index="foreign">hypothesis</term></foreign>)</term><meaning id="UUID207a1dd6-0b29-4398-604a-e150d60949aa"><para id="UUID0e7350dc-e127-4a04-5c7c26c8f74be6fc">wstępne i możliwe do sprawdzenia stwierdzenie o związku między co najmniej dwiema zmiennymi</para></meaning></definition><definition id="fs-idm12893040"><term cmlnle:reference="rozumowanie indukcyjne">rozumowanie indukcyjne (ang. <foreign xml:lang="en"><term cxlxt:index="foreign">inductive reasoning</term></foreign>)</term><meaning id="UUID70ee7847-99c7-4853-50f7-723e4ac9d4ee"><para id="UUIDad632388-913c-49ce-5c2c74e613617e65">wyciąganie wniosków na podstawie obserwacji</para></meaning></definition><definition id="fs-idm8005824"><term cmlnle:reference="opinia">opinia (<term>pogląd</term>)  (ang. <foreign xml:lang="en"><term cxlxt:index="foreign">opinion</term></foreign>)</term><meaning id="UUIDb7f2cf23-fe60-4af3-7252-c29f78f567c1"><para id="UUIDf5f7e95d-c665-4653-7c1b1796681aa56d">osobiste osądy, wnioski lub nastawienia badacza, które mogą, lecz nie muszą być trafne</para></meaning></definition><definition id="fs-idp45959584"><term cmlnle:reference="teoria">teoria (ang. <foreign xml:lang="en"><term cxlxt:index="foreign">theory</term></foreign>)</term><meaning id="UUIDf795d652-d747-411c-71f2-f47a45e58a7c"><para id="UUID5c11c473-989c-4b85-47309ab303c3051c">dobrze rozbudowany zbiór przemyśleń proponujących wyjaśnienie obserwowanych zjawisk</para></meaning></definition></glossary></document>